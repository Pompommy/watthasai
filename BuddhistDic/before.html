<!DOCTYPE HTML PUBLIC "-//W3C//DTD HTML 3.2//EN">
<HTML>

<!-- Mirrored from www.songpak16.com/BuddhistDic/before.html by HTTrack Website Copier/3.x [XR&CO'2005], Fri, 06 Aug 2010 22:01:42 GMT -->
<HEAD>
   <TITLE>ควรทราบก่อน : พจนานุกรมพุทธศาสน์</TITLE>
   <META NAME="GENERATOR" CONTENT="Mozilla/3.04Gold (Win95; I) [Netscape]">
</HEAD>
<BODY TEXT="#000000" BGCOLOR="#FFFFFF">

<CENTER><P><IMG SRC="headt.JPG" ALT="มหาจุฬาลงกรณราชวิทยาลัย" HEIGHT=90 WIDTH=520>
<IMG SRC="pknoy.gif" HEIGHT=90 WIDTH=77><BR>
</P></CENTER>

<CENTER><TABLE CELLSPACING=0 CELLPADDING=7 WIDTH="616" >
<TR>
<TD VALIGN="TOP">
<CENTER><P><B><FONT SIZE=+1>ควรทราบก่อน</FONT></B></P></CENTER>
</TD>
</TR>
</TABLE></CENTER>

<CENTER><TABLE CELLSPACING=0 CELLPADDING=7 WIDTH="616" >
<TR>
<TD VALIGN="TOP">
<DD><B>๑. พจนานุกรมนี้ เหมาะแก่ครูและนักเรียนนักธรรม มากกว่าผู้อื่น<BR>
</B>ความหมายและคำอธิบายหลายแห่งเขียนอย่างคนรู้กัน คือ ผู้มีพื้นความรู้อยู่บ้างแล้ว
จึงจะเข้าใจชัดเจนและใช้ประโยชน์ได้เต็มที่ อย่างไรก็ตาม ว่าโดยส่วนใหญ่ คนทั่วไปที่สนใจทางพระศาสนา
ก็ใช้ประโยชน์ได้เป็นอย่างดี<BR>
</DD>

<DD><B>๒. ศัพท์ที่อธิบาย มุ่งวิชาธรรม พุทธประวัติ และวินัย เป็นใหญ่<BR>
</B>ศัพท์ที่ควรอธิบายในวิชาทั้งสามนี้ พยายามให้ครบถ้วน เท่าที่มีในแบบเรียน<BR>
นักธรรมทั้งชั้นตรี ชั้นโท และชั้นเอก แม้ว่าในการจัดทำที่เร่งด่วนยิ่งนี้
ย่อมมีคำตกหล่นหรือแทรกไม่ทันอยู่บ้างเป็นธรรมดา; อย่างไรก็<BR>
ตาม ศัพท์เกี่ยวกับศาสนพิธีบางอย่าง และเรื่องที่คนทั่วไป และนักศึกษาอื่น
ๆ ควรรู้ ก็ได้เพิ่มเข้ามาอีกมิใช่น้อย เช่น กรวดน้ำ ผ้าป่า สังฆทาน อาราธนาศีล
อาราธนาพระปริตร อาราธนาธรรม วิสุทธิมรรค จักกวัตติ<BR>
สูตร เป็นต้น <BR>
</DD>

<DD><B>๓. ลำดับศัพท์ เรียงอย่างพจนานุกรมฉบับราชบัณฑิตยสถาน เว้นต้นศัพท์มี
-ะ<BR>
</B>คำที่เป็นต้นศัพท์ หรือแม่ศัพท์ แม้มีประวิสรรชนีย์ ก็เรียงไว้ก่อนคำที่อาศัยต้นศัพท์นั้น
เช่น เถระ เรียง<BR>
ไว้ก่อน เถรวาท, เทวะ เรียงไว้ก่อน เทวดา เทวทูต เป็นต้น <BR>
</DD>

<DD><B>๔. การสะกดการันต์ มีปะปนกันหลายอย่าง ให้ถือว่าใช้ได้ทั้งหมด<BR>
</B>ศัพท์ส่วนมาก เก็บจากแบบเรียนนักธรรม ซึ่งเขียนขึ้นเมื่อศตวรรษล่วงแล้วแทบทั้งสิ้น
คือ ก่อนมีพจนานุกรมฉบับราชบัณฑิตยสถาน พ.ศ. ๒๔๙๓ เป็นเวลานาน แบบเรียนเหล่านั้น
แม้เขียนคำศัพท์เดียวกันก็สะกดการันต์ไม่<BR>
เหมือนกัน แต่ก็ถือว่าถูกต้องด้วยกัน ยิ่งกว่านั้น พจนานุกรมฉบับ<BR>
ราชบัณฑิตยสถานยังเปิดโอกาสสำหรับคำที่เป็นธรรมบัญญัติให้เขียน<BR>
เต็มรูปตามภาษาเดิมได้ด้วย ดังนั้น จึงไม่พึงถือการสะกด<BR>
การันต์ไม่คงที่ในหนังสือนี้ ว่าเป็นข้อผิดพลาด ตัวอย่างคำเขียนหลายแบบ เช่น
กรรมฐาน กัมมัฏฐาน, อริยสัจจ์, อริยสัจ, นิคคหะ, นิคหะ, ญัติกรรม ญัตติกรรม
ญัตติกัมม์, บริเฉท ปริเฉท, ธรรมวิจัย ธัมมวิจยะ, จุลลวรรค จุลวรรค จุลลวัคค์
เป็นต้น<BR>
</DD>

<DD>ในกรณีที่เขียนศัพท์รูปแปลก และควรทราบว่าพจนานุกรม<BR>
ฉบับราชบัณฑิตยสถานเขียนอย่างไรได้เขียนกำกับไว้ด้วยว่า พจนานุกรม เขียนอย่างนั้น
ๆ คำว่า <B>พจนานุกรม</B> ในที่นี้ พึงทราบว่า หมายถึงพจนา-<BR>
นุกรมฉบับราชบัณฑิตยสถาน พ.ศ. <B>๒๔๙๓</B> และ พ.ศ. <B>๒๕๒๕</B> <BR>
</DD>

<DD><B>๕. คำที่พิมพ์ตัว <I>เอน</I> มีคำอธิบายในลำดับอักษรของคำนั้น<BR>
</B>ถ้าพบคำศัพท์ที่ยังไม่เข้าใจ อยู่ในคำอธิบายของคำอื่น พึงค้นหาความหมายของคำนั้นที่ลำดับอักษรของมัน<BR>
โดยเฉพาะคำที่พิมพ์ตัว <I>เอน</I>; แม้คำที่ไม่พิมพ์ตัวเอน โดยเฉพาะคำบอกข้อในหมวดธรรมภายในวงเล็บท้าย<BR>
คำอธิบายของศัพท์ต่าง ๆ เช่น ที่คำ ทมะ ข้างท้ายมี (ข้อ ๒ ในฆราวาสธรรม
๔) เป็นต้น พึงทราบว่า คำเหล่านั้นก็มีคำอธิบายอยู่ในลำดับ<BR>
อักษรของตน ๆ<BR>
</DD>

<DD><B>๖. พจนานุกรมนี้ เป็นกึ่งสารานุกรม แต่ให้มีลักษณะทางวิชาการเพียงเล็กน้อย<BR>
</B>คำอธิบายของคำจำนวนมากในหนังสือนี้ มิใช่แสดงเพียง<BR>
ความหมายของศัพท์หรือถ้อยคำเท่านั้น ยังให้ความรู้อันพึง<BR>
ทราบเกี่ยวกับเรื่องนั้น ๆ อีกด้วย เช่น จำนวน ข้อย่อย ประวัติย่อ สถานที่และเหตุการณ์แวดล้อม
เป็นต้น เข้าลักษณะสารานุกรม แต่ก็คงชื่อเป็นพจนานุกรมตามความตั้งใจเมื่อเริ่มทำ
และเป็นการ<BR>
จำกัดขอบเขตไว้ ให้หนังสือนี้ยังแตกต่างจากสารานุกรมพุทธศาสตร์<BR>
ที่กำลังจัดทำค้างอยู่; เพื่อทราบว่าพจนานุกรมนี้มีลักษณะและขอบเขตอย่างไร
พึงค้นดูศัพท์ต่าง ๆ เช่น <B>กรวดน้ำ จำพรรษา กาลามสูตร กาลิก <BR>
สารีบุตร พุทธกิจ นาลันทา สันโดษ ชีวก ไตรปิฎก สังคายนา ผ้าป่า ราหุล วรรค
สังเวช สังฆราช </B>เป็นต้น <BR>
</DD>

<DD>อนึ่ง หนังสือนี้เกิดขึ้นเนื่องด้วยเหตุการณ์จำเพาะหน้า เรียกได้ว่าเป็นงานฉุกเฉินนอกเหนือไปจากโครงการที่มีอยู่เดิม
แม้ว่าจะอิงสารานุกรมพุทธศาสน์ฉบับกลาง ที่กำลังจัดทำค้างอยู่ก็จริง แต่เพราะเป็นงานผุดขึ้นกลางคัน
จึงไม่ได้คิดวางรูปวางแนวหรือวางแผน<BR>
การจัดทำไว้ให้ชัดเจน เนื้อหาจึงมีความลักลั่นกันอยู่บ้าง เช่น คำศัพท์ประเภทเดียวกัน
บางคำอยู่ต้นเล่มอธิบายสั้น บางคำอยู่ตอนปลายเล่มอธิบายยาวกว่า ดังนี้เป็นต้น
และเมื่อแรกทำ คิดเพียงแค่ว่าให้สำเร็จประโยชน์เป็นอุปกรณ์การศึกษาเบื้องต้นและให้มีขนาดไม่<BR>
หนานัก (กะไว้ประมาณ ๒๕๐ หน้า) เพราะเวลาพิมพ์กระชั้นและกำลังทุนจำกัด จึงคิดจำกัดไม่ให้หนังสือมีลักษณะทางวิชาการมากนัก
เช่น คำอธิบายศัพท์ให้มีเพียงเท่าที่ควรรู้โดยตรง ไม่มีขยายความเชิงวิชาการและ<BR>
ยังไม่บอกที่มาสำหรับผู้ต้องการค้นคว้าเพิ่มเติม แม้ว่าบัดนี้ หนังสือนี้จะเป็นงานที่บานปลายออกไป
แต่โดยทั่วไปยังรักษา<BR>
ลักษณะจำกัดทางวิชาการทั้งสองข้อนี้ไว้ได้ โดยเฉพาะที่มาไม่ได้บอกไว้เลย ซึ่งความจริงเมื่องานบานปลายออกแล้วเช่นนี้
จะเลือกบอกไว้บ้าง ก็คงเป็นการดี (ได้ตกลงใจว่า ถ้ามีการพิมพ์ครั้งใหม่ จะเลือกบอกที่มาบางอย่างเท่าที่จำเป็น
แต่ก็จะจำกัดขอบเขตไม่ให้เป็นเหมือนสารานุกรมพุทธศาสน์ฉบับกลาง<BR>
ซึ่งจะมีเนื้อหามากกว่าพจนานุกรมนี้ประมาณ ๑๐ เท่า มีความหมายภาษาอังกฤษ และมีที่มาสำหรับค้นคว้าอ้างอิง)</DD>
</TD>
</TR>
</TABLE></CENTER>

<CENTER><P>
<HR></P></CENTER>

<CENTER><TABLE>
<TR>
<TD ALIGN=CENTER VALIGN=CENTER></TD>

<TD ALIGN=CENTER VALIGN=CENTER></TD>

<TD ALIGN=CENTER VALIGN=CENTER></TD>
</TR>
</TABLE></CENTER>

</BODY>

<!-- Mirrored from www.songpak16.com/BuddhistDic/before.html by HTTrack Website Copier/3.x [XR&CO'2005], Fri, 06 Aug 2010 22:01:42 GMT -->
</HTML>
