<title>๗๔. ประวัติ พระมหากัจจายนเถระ</title>
<body background="pic/bgdokjok.gif" text="#0000FF" link="#0000FF" vlink="#FF00FF" alink="#0000FF">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="95%" border="0" align="center" cellpadding="0" cellspacing="0">
        <tr>
          <td> 
            <div align="left"><font face="MS Sans Serif" size="6" color="#FF0000">๗๔. 
              ประวัติ พระมหากัจจายนเถระ</font><font face="MS Sans Serif" size="5" color="#990000"><br>
              <font size="4"> <font size="3" color="#000000">นำเสนอโดย...พระมหาบุญโฮม 
              ปริปุณฺณสีโล (ไชยฤทธิ์) </font><font face="MS Sans Serif" size="5" color="#990000"><font size="4"><font size="3" color="#000000">วัดท่าไทร 
              อ.กาญจนดิษฐ์ จ.สุราษฎร์ธานี</font></font></font></font></font></div>
            <hr>
          </td>
        </tr>
        <tr>
          <td valign="top" height="1509"> 
            <p align=JUSTIFY><font face="MS Sans Serif" size="3"><br>
              <b>๑. สถานะเดิม </b></font></p>
             <p align=JUSTIFY><font face="MS Sans Serif" size="3"> พระมหากัจจายนเถระ เดิมชื่อว่า 
              กัญจนมาณพ เป็นชื่อที่มารดาตั้งให้ เพราะทารกนั้นมีผิวกาย เหมือนทองคำ 
              แต่คนทั่วไปเรียกตามโคตรว่า กัจจานะ หรือ กัจจายนะ <br>
              บิดา ชื่อติริฏิวัจฉะ มารดาไม่ปรากฎชื่อ เป็นวรรณะพราหมณ์ กัจจายนโคตร 
              บิดาเป็นปุโรหิตของพระเจ้าจัณฑปัชโชต <br>
              เกิดที่เรือนปุโรหิต ของพระเจ้าจัณฑปัชโชต ในกรุงอุชเชนี แคว้นอวันตี 
              </font></p>
             
            <p align=JUSTIFY><font face="MS Sans Serif" size="3"><b>๒. ชีวิตก่อนบวช 
              </b></font></p>
             <p align=JUSTIFY><font face="MS Sans Serif" size="3"> กัญจนมาณพนั้น ครั้นเจริญวัยแล้ว 
              เรียนจบไตรเพท เมื่อบิดาของเขาถึงแก่กรรมก็ได้รับตำแหน่งปุโรหิตแทน 
              คนทั้งหลายเรียกชื่อเขาตามโคตรว่า กัจจายนะ </font></p>
             
            <p align=JUSTIFY><font face="MS Sans Serif" size="3"><b>๓. มูลเหตุของการบวช 
              </b></font></p>
             <p align=JUSTIFY><font face="MS Sans Serif" size="3"> พระเจ้าจัณฑปัชโชตได้ทรงสดับว่า 
              พระพุทธเจ้าทรงอุบัติขึ้นในโลก จึงส่งกัจจายนปุโรหิตไป เพื่อทูลอาราธนาพระศาสดาว่า 
              ท่านอาจารย์ ท่านจงไปที่พระอารามนั้นแล้ว ทูลนิมนต์พระศาสดามาในวังนี้ 
              ท่านปุโรหิตนั้นพร้อมกับบริวารอีก ๗ คน เดินทางออกจากนครอุชเชนีไปยังพระนครสาวัตถีเพื่อเฝ้าพระพุทธเจ้า 
              ที่พระเชตวันมหาวิหาร พระพุทธเจ้าได้ทรงแสดงธรรมแก่พวกเขา กัจจายนปุโรหิต 
              พร้อมกับคนทั้ง ๗ ได้บรรลุ อรหัตผลพร้อมปฏิสัมภิทา ๔ </font></p>
             
            <p align=JUSTIFY><font face="MS Sans Serif" size="3"><b>๔. วิธีอุปสมบท 
              </b></font></p>
             <p align=JUSTIFY><font face="MS Sans Serif" size="3"> ครั้นบรรลุอรหัตผลแล้ว กัจจายนปุโรหิตพร้อมกับคนทั้ง 
              ๗ ได้ทูลขอบรรพชาอุปสมบทกับพระศาสดา ลำดับนั้นพระศาสดาทรงเหยียดพระหัตถ์ตรัสว่า 
              พวกเธอจงเป็นภิกษุ มาเถิด ขณะนั้นเอง พวกเขาได้มีผมและ หนวดยาวประมาณ 
              ๒ องคุลี ทรงบาตรและจีวรอันสำเร็จด้วยฤทธิ์ ได้เป็นเหมือนพระเถระบวชมา 
              ๖๐ พรรษา </font></p>
             
            <p align=JUSTIFY><font face="MS Sans Serif" size="3"><b>๕. งานประกาศพระพุทธศาสนา 
              </b></font></p>
             <p align=JUSTIFY><font face="MS Sans Serif" size="3"> พระมหากัจจายนเถระ ทำประโยชน์ของตนให้สำเร็จอย่างนี้แล้ว 
              วันหนึ่ง จึงกราบทูลพระศาสดาว่า ข้าแต่พระองค์ผู้เจริญ พระเจ้าจัณฑปัชโชต 
              ปรารถนาจะไหว้พระบาทและฟังธรรมของพระองค์ พระเจ้าข้า พระศาสดาตรัสว่า 
              กัจจายนะ เธอนั่นแหละจงไปในวังนั้น เมื่อเธอไปถึงแล้วพระราชาจักทรงเลื่อมใส 
              พระเถระพร้อมกับภิกษุอีก ๗ รูป ได้ไปยังพระราชวังนั้นตามพระบัญชาของพระศาสดา 
              ได้ทำให้พระราชาทรงเลื่อมใส แล้วได้ประดิษฐานพระพุทธศาสนาไว้ในอวันตีชนบทเรียบร้อยแล้ว 
              จึงได้กลับมาเฝ้าพระศาสดาอีก ปกรณ์ ทั้ง ๓ คือ กัจจายนปกรณ์ มหานิรุตติปกรณ์ 
              และเนตติปกรณ์ ได้ปรากฎขึ้นในท่ามกลางสงฆ์ เพราะความปรารถนาในอดีตของท่าน 
              </font></p>
             <p align=JUSTIFY><font face="MS Sans Serif" size="3"> เมื่อองค์สมเด็จพระสัมมาสัมพุทธเจ้า 
              เสด็จดับขันธปรินิพพานแล้ว พระมหากัจจายนเถระ อยู่ที่ป่าไม้คุนธา แขวงมธุรราชธานี 
              พระเจ้ามธุรราชอวันตีบุตรเข้าไปหา ตรัสถามถึงเรื่องที่พวกพราหมณ์ลือว่า 
              วรรณะพราหมณ์ประเสริฐที่สุด วรรณะอื่นเลว วรรณะพราหมณ์ขาว วรรณะอื่นดำ 
              วรรณะ พราหมณ์เป็นบุตรของพระพรหม เกิดจากปากพรหม อันพระพรหมสร้างสรรค์ 
              เป็นทายาทของพระพรหม </font></p>
             <p align=JUSTIFY><font face="MS Sans Serif" size="3"> พระเถระตอบว่า นั่นเป็นเพียงคำโฆษณาเท่านั้น 
              แล้วได้อธิบายให้พระเจ้ามธุรราชอวันตีบุตร ยอมรับว่า วรรณะทั้ง ๔ เสมอกันตามความจริงที่ปรากฎ 
              ๕ ประการ คือ </font></p>
             <p align=JUSTIFY><font face="MS Sans Serif" size="3"> ๑. วรรณะใดมั่งมี วรรณะอื่นก็ยอมเป็นคนรับใช้ 
              <br>
              ๒. วรรณะใดประพฤติชั่วทางกาย วาจา และใจ วรรณะนั้นเมื่อตายไป ย่อมตกนรกเสมอกัน 
              <br>
              ๓. วรรณะใดเว้นจากการประพฤติชั่วทางกาย วาจา และใจ วรรณะนั้นเมื่อตายไป 
              ย่อมเข้าถึงสุคติโลกสวรรค์เหมือนกัน <br>
              ๔. วรรณะใดประพฤติผิด เช่น ลักขโมย คดโกง ประพฤติผิดในกามเป็นต้น วรรณะนั้น 
              ต้องถูกลงโทษเหมือนกัน <br>
              ๕. วรรณะใดออกบวชประพฤติดีปฏิบัติชอบ ก็มีผู้อภิวาทต้อนรับนิมนต์ให้นั่ง 
              บนอาสนะ นิมนต์ให้รับปัจจัย ๔ หรือได้รับความคุ้มครองอันเป็นธรรมเสมอกัน 
              </font></p>
             
            <p align=JUSTIFY><font face="MS Sans Serif" size="3"><b>๖. เอตทัคคะ 
              </b></font></p>
             <p align=JUSTIFY><font face="MS Sans Serif" size="3"> พระมหากัจจายนเถระ เป็นผู้ฉลาดสามารถในการอธิบายคำที่พระศาสดาตรัสไว้ 
              โดยย่อให้พิสดาร ได้ตรงตามพุทธประสงค์ทุกประการ เช่น ครั้งหนึ่ง พระศาสดาทรงแสดงภัทเทกรัตตสูตรโดยย่อแล้ว 
              เสด็จลุกจากอาสนะเข้าสู่วิหารที่ประทับ ภิกษุทั้งหลายยังไม่เข้าใจเนื้อความ 
              จึงอาราธนาพระเถระอธิบายให้ฟัง พระเถระอธิบายขยายความแห่งพระสูตรนั้นโดยพิสดารแล้วบอกว่า 
              ถ้ารูปใดยังไม่แน่ใจก็ขอให้ไปทูลถามพระศาสดา ภิกษุทั้งหลายไปกราบทูลถามพระศาสดาตามที่ท่านได้อธิบาย 
              พระศาสดาทรงสรรเสริญท่านแล้ว ตรัสว่า ดูก่อนภิกษุทั้งหลาย กัจจายนะ 
              เป็นคนมีปัญญา ถ้าพวกเธอถามเนื้อความนั้นกับเรา แม้เราก็ต้องแก้อย่างนั้นเหมือนกัน 
              เนื้อความแห่งธรรมที่เรา แสดงไว้โดยย่อมีความหมายอย่างนั้นแหละ เธอทั้งหลายจงทรง 
              จำเนื้อความนั้น ไว้เถิด เพราะฉะนั้น ท่านจึงได้รับแต่งตั้งจากพระศาสดาว่า 
              เป็นผู้เลิศกว่าภิกษุทั้งหลายผู้อธิบายเนื้อความย่อให้พิสดาร ด้วยพระดำรัสว่า 
              ดูก่อนภิกษุทั้งหลาย มหากัจจายนะ เป็นเลิศกว่าภิกษุสาวกทั้งหลายของเรา 
              ผู้จำแนกเนื้อความที่เรากล่าวไว้โดยย่อให้พิสดาร </font></p>
             
            <p align=JUSTIFY><font face="MS Sans Serif" size="3"><b>๗. บุญญาธิการ 
              </b></font></p>
             <p align=JUSTIFY><font face="MS Sans Serif" size="3"> พระมหากัจจายนเถระนี้ ได้บำเพ็ญกุศลมายาวนานในกาลแห่งพระพุทธเจ้าพระองค์ก่อน 
              ๆ ได้สั่งสมบุญอันเป็นอุปนิสัยแห่งพระนิพพานไว้เป็นอันมากในภพนั้น 
              ๆ ในกาลแห่งพระพุทธเจ้า ทรงพระนามว่า ปทุมุตตระ ท่านได้บังเกิดในตระกูลคหบดีมหาศาล 
              พอเจริญวัยแล้ว วันหนึ่งได้ฟังธรรม ในสำนักพระศาสดา เห็นพระภิกษุรูปหนึ่งซึ่งพระศาสดาทรงตั้งไว้ในตำแหน่งจำแนกเนื้อความ 
              ที่ตรัสไว้โดยย่อให้พิสดาร เกิดกุศลฉันทะปรารถนาตำแหน่งนั้นบ้าง จึงได้ตั้งปณิธานทำบุญมีทานเป็นต้นไว้เป็นอันมาก 
              หลายพุทธันดรจนมาถึงพุทธุปบาทกาลแห่งพระพุทธเจ้าของเราทั้งหลายนี้ 
              จึงได้ถึงที่สุดแห่งสาวกบารมีญาณ สมปณิธานที่ได้ตั้งเอาไว้ </font></p>
             
            <p align=JUSTIFY><font face="MS Sans Serif" size="3"><b>๘. ธรรมวาทะ 
              </b></font></p>
             <p align=JUSTIFY><font face="MS Sans Serif" size="3"> วรรณะใดมั่งมี วรรณะอื่นก็ยอมเป็นคนรับใช้ 
              <br>
              วรรณะใดประพฤติชั่วทางกาย วาจา และใจ วรรณะนั้นเมื่อตายไป ย่อมตกนรกเสมอกัน 
              <br>
              วรรณะเว้นจากการประพฤติชั่วทางกาย วาจา และใจ วรรณะนั้นเมื่อตายไป 
              ย่อมเข้าถึงสุคติ โลกสวรรค์เหมือนกัน <br>
              วรรณะใดประพฤติผิด เช่น ลักขโมย คดโกง ประพฤติผิดในกามเป็นต้น วรรณะนั้นต้องถูก 
              ลงโทษเหมือนกัน <br>
              วรรณะใดออกบวชประพฤติดีปฏิบัติชอบ ก็มีผู้อภิวาทต้อนรับ นิมนต์ให้นั่งบนอาสนะ 
              นิมนต์ให้รับปัจจัย ๔ หรือได้รับความคุ้มครองอันเป็นธรรมเสมอกัน </font></p>
             
            <p align=JUSTIFY><font face="MS Sans Serif" size="3"><b>๙. นิพพาน 
              </b></font></p>
             <p align=JUSTIFY><font face="MS Sans Serif" size="3"> พระมหากัจจายนเถระ ได้ทำประโยชน์ของตนให้สำเร็จด้วยการบรรลุอรหัตผลแล้ว 
              ได้ช่วยพระศาสดาประกาศพระศาสนาในอวันตีชนบท ดำรงชีวิตอยู่ด้วยความสุขอันเกิดจากพระอรหัตผล 
              ในที่สุดได้นิพพานด้วยอนุปาทิเสสนิพพานธาตุ เหมือนดวงประทีปที่หมดเชื้อแล้วดับไป 
              จากหลักฐานในมธุรสูตร ท่านนิพพานภายหลังพระศาสดา </font></p>
             <p align=JUSTIFY><font face="MS Sans Serif" size="3"> ใจความมธุรสูตรว่า พระเจ้ามธุรราช 
              ตรัสสรรเสริญพระธรรมเทศนาของท่านแล้ว ตรัสถามว่า ขณะนี้ พระผู้มีพระภาคเจ้าประทับอยู่ที่ไหน 
              ท่านกราบทูลว่า ปรินิพพานแล้ว </font></p>
            <p align=JUSTIFY><br>
            </p>
             <p align=JUSTIFY><font face="MS Sans Serif" size="3"><b>หนังสืออ้างอิง.-</b></font></p>
            <p align=JUSTIFY><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-ธรรมสภา,<b>อสีติมหาสาวก๘๐พระอรหันต</b>์,ฉบับจัดพิมพ์เป็นธรรมทานในมงคลวาระคล้ายวันเกิด 
              คุณอำพัน-คุณสุมารัตน์ วิประกาษิต,กรุงเทพฯ, ๒๕๔๘, <br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-บุญโฮม 
              ปริปุณฺณสีโล(ไชยฤทธิ์),พระมหา,<b>คู่มือเรียนนักธรรมและธรรมศึกษาชั้นโท</b>, 
              ฉบับพิมพ์โรเนียวเย็บเล่ม, สำนักศาสนศึกษาวัดท่าไทร จ.สุราษฎร์ธานี, 
              ๒๕๓๕<br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-บุญโฮม 
              ปริปุณฺณสีโล(ไชยฤทธิ์),พระมหา,<b>ปัญหาและเฉลยสำหรับนักธรรมและธรรมศึกษาชั้นโท</b>, 
              ฉบับพิมพ์โรเนียวเย็บเล่ม, สำนักศาสนศึกษาวัดท่าไทร จ.สุราษฎร์ธานี, 
              ๒๕๓๕ <br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-ศูนย์พระสงฆ์นักเผยแผ่ธรรมะเพื่อพัฒนาสังคม,<b>คู่มือธรรมศึกษาชั้นโท</b>, 
              ฉบับพิมพ์ครั้งที่ ๓ พ.ศ.๒๕๔๗,โรงพิมพ์เอกพิมพ์ไท จำกัด,กรุงเทพฯ,๒๕๔๗</font></p>
          </td>
        </tr>
        <tr>
          <td height="128"> 
            <div align="center">
              <p align=center><a href="big_savok.html"><img src="pic/icon_home.jpeg" width="55" height="47" border="0"></a></p>
              <p align="left"><a href="../www.cpasurat.com/index.htm"><font face="MS Sans Serif" size="3">ศูนย์ประสานงานสมาคมป้องกันภัยจังหวัดสุราษฎร์ธานี 
                </font></a><font face="MS Sans Serif" size="3"><br>
                <a href="index.html">วัดท่าไทร</a><br>
                <a href="../www.songpak16.com/index.htm">สำนักงานเจ้าคณะภาค ๑๖</a><br>
                <a href="../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
                <a href="../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
                </a><br>
                <a href="../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
                </a></font></p>
            </div>
          </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
