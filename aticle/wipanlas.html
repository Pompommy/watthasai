<html>

<!-- Mirrored from www.songpak16.com/aticle/wipanlas.html by HTTrack Website Copier/3.x [XR&CO'2005], Fri, 06 Aug 2010 21:29:02 GMT -->
<head>
<title>พระกับการเมือง</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top" height="905"> 
      <table width="97%" border="0" align="center" cellpadding="0" cellspacing="0">
        <tr>
          <td height="85"> 
            <div align="left"><font face="MS Sans Serif" size="6" color="#FF0000">พระกิตติศักดิ์ 
              กิตฺติโสภโณ </font><font face="MS Sans Serif" size="6">&quot;</font><font face="MS Sans Serif" size="6" color="#FF0000">วิปัลลาส</font><font face="MS Sans Serif" size="6">&quot;</font><font face="MS Sans Serif" size="3"><br>
              <font color="#000000">โดย กองบรรณาธิการ ไทยโพสต์แทบลอยด์ </font><br>
              <font color="#000000">เรื่องปก ๑ สิงหาคม ๒๕๔๗ </font><br>
              </font> 
              <hr>
            </div>
          </td>
        </tr>
        <tr>
          <td valign="top" height="5003"> 
            <p align=JUSTIFY><font face="MS Sans Serif" size="3"> 
              '<b>วิปลาส แปลว่า คลาดเคลื่อนจากที่ควรจะเป็น ในพจนานุกรมบอกว่าเสียสต</b>ิ 
              <b>แต่สติในที่นี้ความหมายทางศาสนาคือระลึกได้ เสียความระลึกได้' </b></font></p>
            <p align=JUSTIFY><font face="MS Sans Serif" size="3">  ประธานกลุ่มเสขิยธรรม 
              กลุ่มพระหนุ่มที่ทำงานเพื่อสังคม หรือ &quot;พระเอ็นจีโอ&quot; ก็ว่าได้ 
              พระกิตติศักดิ์เคยทำงานการเมืองมาก่อน หลังเรียนจบจากลาดกระบัง และรามคำแหง 
              โดยไปช่วยงานวีระ มุสิกพงศ์ คนพัทลุงด้วยกัน สมัยอยู่พรรคประชาธิปัตย์ 
              แล้วมาอยู่พรรคความหวังใหม่ รวมทั้งเคยทำงานให้พรรคพลังธรรม สมัยพฤษภาคม 
              ๒๕๓๕ ก็ช่วยจัดเวทีปราศรัยให้ &quot;จิ๋ว&quot; ที่หน้ารัฐสภา เรียกว่ากับคนไทยรักไทยในปัจจุบันก็คุ้นหน้ากันเยอะ 
              ทั้งที่เคยอยู่ความหวังใหม่และพวกนักกิจกรรมนักศึกษาสมัยอดีต</font></p>
            <p align=JUSTIFY><font face="MS Sans Serif" size="3">  หลังเลือกตั้ง 
              ๒๕๓๕/๒ ท่านจึงมาบวชและไปศึกษาพระธรรมอย่างจริงจังที่สวนโมกข์ แล้วไปอยู่สำนักสงฆ์ที่เชียงใหม่</font></p>
            <p align=JUSTIFY> <font face="MS Sans Serif" size="3"> 
              &quot;<b>ก็เห็นทุกข์เห็นโทษ</b>&quot; พระกิตติศักดิ์บอกว่าตอนแรกยังมีอุดมคคิ 
              มีความหวังกับการเมืองว่าน่าจะมีน้ำดีอยู่บ้าง แต่เข้าไปแล้วก็เห็นความจริงว่าเป็นอย่างไร 
              จึงเลือกเดินทางสายพระศาสนาดีกว่า</font></p>
            <p align=JUSTIFY><font face="MS Sans Serif" size="3">  ปัจจุบันท่านบอกว่าอยากปฏิบัติธรรมและทำงานทางสังคมมากกว่า 
              ไม่อยากวิจารณ์การเมือง แต่เลี่ยงไม่ได้</font></p>
            <p align=JUSTIFY> <font face="MS Sans Serif" size="3"> &quot;ใจจริงไม่อยากจะออกมาเคลื่อนเรื่องพวกนี้เลย 
              ในแง่หนึ่งมันเกิดผลกับตัวเราเองด้วย ถ้าไม่ระมัดระวังใจตัวเองให้ดีก็เร่าร้อน 
              ถ้าภาวนาไม่พอมันก็จะยึดมั่นถือมั่น เหมือนอย่างคุณมาสัมภาษณ์เรา เราจะยึดมั่นถือมั่นว่าเราสำคัญก็ได้ 
              แต่ในแง่หนึ่งเราถือว่าถ้าสิ่งที่เราพูดแล้วคนได้ยินไม่ทั่ว ถ้ามันผ่านสื่อไปมันก็สามารถที่จะแพร่หลายออกไปได้ 
              เพราะฉะนั้นทั้งหลายทั้งปวงถือว่าทำกุศลกัน เป็นประโยชน์กับบ้านเมือง&quot;</font></p>
            <p align=JUSTIFY> <font face="MS Sans Serif" size="3"> &quot;สาเหตุที่ต้องวิจารณ์คุณทักษิณ 
              เพราะว่าระบบคุณทักษิณคอนเซ็ปต์มันอยู่ที่คุณทักษิณ แต่ถ้าโดยทั่วไปเราจะไม่วิจารณ์ที่คน 
              เพราะมันง่ายที่จะเป็นความยึดมั่น ตัวกูของกู แต่คุณทักษิณนี่ไม่รู้จะทำยังไงเพราะคุณทักษิณเป็นตัวแทนของระบบเลย&quot;</font></p>
            <p align=JUSTIFY><font face="MS Sans Serif" size="3">  บอกว่าที่ท่านมักจะพูดแรง 
              ก็เพราะรู้สึกว่าบางทีสำหรับบางคนก็ต้องใช้อะไรแรง ๆ บ้าง เพราะนายกรัฐมนตรีอาจจะห่อหุ้มด้วยคำป้อยอไปเสียแล้ว</font></p>
            <p align=JUSTIFY><font face="MS Sans Serif" size="3">  แต่ยืนยันว่าคำว่าวิปลาสที่ใช้จนเป็นหัวข่าวนั้นไม่เกินความจริง 
              &quot;วิปลาส แปลว่า คลาดเคลื่อนจากที่ควรจะเป็น ในพจนานุกรมบอกว่าเสียสติ 
              แต่สติในที่นี้ความหมายทางศาสนาคือระลึกได้ เสียความระลึกได้ เพราะฉะนั้นคุณทักษิณวิปลาส 
              ถึงยังไงก็ยังยืนยันว่าวิปลาส&quot;</font></p>
            <p align=JUSTIFY><font face="MS Sans Serif" size="3">  
              บอกว่าเมื่อเร็ว ๆ นี้ก็มีพระเทศน์มาจากอเมริกา ว่าที่นายกฯ ไล่พระไปอยู่พรรคการเมืองนั้น 
              แบบนี้ถ้าตายก็ไม่ต้องเอาเข้าวัด &quot;<b><font color="#FF0000">มีพระบางรูปย้อนว่าถ้าคุณทักษิณอยากจะพูดเรื่องพระ 
              คุณก็บวชเข้ามา อย่าเทศน์นอกธรรมาสน</font>์</b>&quot;</font></p>
            <p align=JUSTIFY><font face="MS Sans Serif" size="3">  
              พระกิตติศักดิ์บอกว่าที่จริงพระภาวนาวิสุทธิคุณก็ไม่ได้พูดแรง &quot;<font color="#990000">ปกติท่านก็บรรยายให้ข้าราชการฟัง 
              ถือว่าเป็นพระที่เทศน์ออกรายการกรมประชาสัมพันธ์อยู่เรื่อย ๆ เพียงแต่ว่าประเด็น 
              Good Governance มันกินใจคุณทักษิณ ประเด็นเรื่องคุณธรรม บังเอิญท่านไปพูดของกรมประชาสัมพันธ์ 
              ท่านไม่ค่อยขึ้นเวทีหรือมี comment อะไรกับสังคมเท่าไหร่นัก ท่านเจ้าคุณศรีปริยัติโมลีซะอีกที่มี 
              comment บ่อย ท่านพระมหาโชว์ หรืออย่างเจ้าคุณราชกวี ก็มีบ่อย</font>&quot;</font></p>
            <p align=JUSTIFY> <font face="MS Sans Serif" size="3"> &quot;เข้าใจว่ามีคนฟ้องแล้วอาจจะรายงานไม่ครบ 
              ทำนองว่ามีพระวิพากษ์วิจารณ์นโยบายรัฐบาล ส่วนมากคนรายงานจะรายงานไม่ตรง 
              เหมือนอย่างอาตมา สายข่าวของฝ่ายกลาโหมรายงานอย่างหนึ่ง-อันนี้พวกทำเนียบรัฐบาลบอก 
              ตกลงข้อมูลของอาจารย์จะเอายังไงกันแน่ อายุไม่ถึง ๓๐ ก็มี อายุ ๔๐ 
              แล้วก็มี เราก็บอกคุณถามเราดีกว่า ไม่ต้องมีอะไรซับซ้อน บ้างก็บอกเป็นอาจารย์มหาจุฬาฯ 
              บ้างก็บอกว่าเป็นนิสิต สับสนวุ่นวาย ไม่น่าแปลกใจว่าภาคใต้แก้ปัญหาไม่ได้ 
              (หัวเราะ) &quot;</font></p>
            <p align=JUSTIFY><font face="MS Sans Serif" size="3"><b>ข่าวกรองจ้องพระ</b></font></p>
            <p align=JUSTIFY><font face="MS Sans Serif" size="3">  ประธานกลุ่มเสขิยธรรมถูกกาหัวไว้เป็นอันดับต้น 
              ๆ ในฐานะ &quot;ขาประจำ&quot; ฝ่ายพระที่วิจารณ์นายกฯ จนกระทั่งเจอผลกระทบมาแล้ว 
              ๒ ครั้งซ้อน</font></p>
            <p align=JUSTIFY> <font face="MS Sans Serif" size="3"> &quot;ครั้งแรกตอนพูดที่ชุมนุมของสมัชชาคนจน 
              ที่หน้าทำเนียบฯ ตอนนั้นก็พูดเรื่องเปิดเขื่อนปิดเขื่อน เปิด ๔ เดือน 
              ปิด ๘ เดือน เราก็ยกตัวอย่างให้ชาวบ้านฟังว่า เรื่องนี้ถ้าให้คุณทักษิณเข้าใจให้ได้พวกเราต้องลองปิดโทรศัพท์มือถือ 
              ๘ เดือน เปิด ๔ เดือน ถ้าเป็นอย่างนี้คุณทักษิณจะเข้าใจ เพราะว่ามันวิถีชีวิต 
              ชาวบ้านทำมาหากินกับแม่น้ำ คุณทักษิณก็ทำมาหากินกับโทรศัพท์ เพราะฉะนั้นถ้าเราไม่ใช้มือถือเอไอเอส 
              ๘ เดือน ใช้ ๔ เดือน คุณทักษิณจะเข้าใจได้&quot;</font></p>
            <p align=JUSTIFY> <font face="MS Sans Serif" size="3"> &quot;วันรุ่งขึ้นเจ้าคณะตำบลก็ไปหา 
              ฝ่ายคณะสงฆ์ไปตรวจสอบว่า ที่เราอยู่เป็นสำนักสงฆ์ที่ถูกต้องตามกฎหมายหรือไม่ 
              มีกิจวัตรยังไงบ้าง&quot;</font></p>
            <p align=JUSTIFY> <font face="MS Sans Serif" size="3"> 
              &quot;อีกครั้งไปพูดที่คณะรัฐศาสตร์ จุฬาฯ ก็พูดว่าคุณทักษิณขาดหิริโอตตัปปะ 
              ถ้าภาษาไทยก็คือ หน้าด้าน คนที่คิดได้อย่างคุณทักษิณมีเยอะแต่เขาไม่ทำ 
              ที่ไม่ทำเพราะเขาละอายต่อบาป&quot; วันรุ่งขึ้นเจ้าหน้าที่วัฒนธรรมจังหวัดเชียงใหม่ก็ไป 
              ผู้ใหญ่บ้าน ใครต่อใครก็ไป เจ้าหน้าที่เข้าใจว่าคึกคะนองด้วย เขาก็ไป 
              เขียนข้อความทำนองว่าถ้าแน่จริงต้องไปพบเจ้าหน้าที่ไม่ใช่ไปด่ารัฐบาลในมหาวิทยาลัย 
              พอดีลูกศิษย์ที่อยู่ที่นั่นก็โทร.มาบอก เราก็ขอเบอร์โทร.เขาแล้วกัน 
              เขาก็ถามชื่อพ่อชื่อแม่ อายุเท่าไหร่ มันก็ตลก เราก็บอกข้อมูลตรงนี้คุณขอที่ทำเนียบรัฐบาลได้เลย 
              เขามีข้อมูลอยู่ เราก็โทร.ไปเจ้าหน้าที่ทำเนียบฯ&quot;</font></p>
            <p align=JUSTIFY><font face="MS Sans Serif" size="3">  บอกว่าเจ้าหน้าที่คนนี้ก็คือเจ้าหน้าที่ฝ่ายข่าวกรองของทำเนียบรัฐบาล 
              คนเดียวกันที่โทรศัพท์ไปเตือนพระมหาโชว์ เคยติดต่อกันหลายครั้งจึงโทร.กลับไปหาเสียเลย</font></p>
            <p align=JUSTIFY> <font face="MS Sans Serif" size="3"> &quot;เขาบอกว่าอยู่ทำเนียบรัฐบาล 
              กอง ๕ เราก็โทร.ไป คุณช่วยโทร.ไปหาเจ้าหน้าที่วัฒนธรรมเชียงใหม่ ที่พาผู้ใหญ่บ้าน 
              เจ้าทน้าที่ ไปสำนักปฏิบัติธรรม ขอให้เขายุติการกระทำ เพราะท่าทีของเขาไม่เหมาะสม 
              มันเป็นการคุกคาม ทางทำเนียบฯ เขาก็โทร.ไป&quot;</font></p>
            <p align=JUSTIFY><font face="MS Sans Serif" size="3">  
              เล่าว่าเจ้าหน้าที่คนนี้โทร.ไปหาพระรูปต่าง ๆ เป็นประจำ &quot;<b>เขาเคยโทร.มาหาเราก่อนแล้ว 
              ตอนนั้นเขาบอกว่ามีพระสักรูปไหมที่จบจากรัสเซียแล้วชอบวิจารณ์รัฐบาล 
              เราก็บอกไม่คุ้นนะ ทุกครั้งที่มีประเด็นอะไรเขาก็จะโทร.มาอย่างตอนนั้นประชุมเอเปก 
              แล้วจอร์จ บุช มา พวกเราก็จะจัดภาวนากันที่สวนลุมฯ ต่อต้านสงคราม เขาก็โทร.มาว่าเรื่องนี้ขอร้องว่าอาจารย์อย่ารับนิมนต์ได้ไหม 
              มันเกี่ยวกับหน้าตารัฐบาล เราก็บอกว่าคุณติดต่อมาช้าไป เพราะเรารับนิมนต์ไปแล้ว 
              เขาบอกยกเลิกได้ไหม เราก็บอกมันเป็นหน้าที่ของพระ เขานิมนต์ไปนำนั่งสมาธิเราก็ไป 
              เราก็บอกมี ๒ งานนะที่นิมนต์ งานนี้กับงานของอาจารย์ใจ ที่ม็อบ ถ้าคุณเห็นว่าเราไม่ควรจะไปงานพุทธศาสนิกชนชาวไทยเพื่อสันติภาพ 
              ก็ไปงานอาจารย์ใจ-โอเค ถ้าอย่างนั้นไปงานนี้แล้วกัน</b> (หัวเราะ)&quot;</font></p>
            <p align=JUSTIFY><font face="MS Sans Serif" size="3">  พระกิตติศักดิ์บอกว่าไม่เคยเจอหน้ากัน 
              แต่ฝ่ายนั้นมีเบอร์โทรศัพท์และมีข้อมูลพร้อม บอกว่าเป็นเจ้าหน้าที่ข่าวกรองที่จับประเด็นศาสนาโดยเฉพาะ</font></p>
            <p align=JUSTIFY> <font face="MS Sans Serif" size="3"> &quot;เขาเคยโทร.ไปหาพระมหาเจิม 
              ถามว่าเป็นสมาชิกกลุ่มเสขิยธรรมหรือเปล่า รู้จักพระกิตติศักดิ์ไหม 
              เป็นยังไง หลังจากนั้นเขาก็โทร.มาเรื่อย เราก็บอกว่าเอ๊ะ คุณถามข้อมูลเราขนาดนี้แล้วเมื่อไหร่จะมาอุ้ม 
              (หัวเราะ) บางครั้งเราโทร.ไปหาเขาเพราะเรา memmory เบอร์เขาไว้ เขาจะบอกว่าเขาไม่ได้คุกคามอะไร 
              ทำตามหน้าที่ เข้าใจว่าเขามีทีมทำเรื่องนี้นะ เขาอ้างนโยบายรัฐบาลชัดเจน 
              เวลาจะขออะไรเรา อีกส่วนเขาบอกว่ามันต้องมีการดูแลเพราะเกรงว่าพระจะทำอะไรที่ไม่เหมาะสม&quot;</font></p>
            <p align=JUSTIFY><font face="MS Sans Serif" size="3"> <b>พระกิตติศักดิ์บอกว่าการที่รัฐบาลมีปัญหากับพระก็ไม่ต่างจากที่มีกับขาประจำทั้งหลาย</b></font></p>
            <p align=JUSTIFY> <font face="MS Sans Serif" size="3"> 
              &quot;<b>แน่นอนรัฐบาลมีบทบาทที่แปลกใหม่หลายเรื่อง และบทบาทแปลกใหม่เหล่านี้ก็เป็นที่สนใจ 
              ทั้งที่คนตื่นเต้น กับอีกส่วนคือพอผ่านมา ๆ คนเริ่มเอะใจ เคยพูดกันว่าถ้ารัฐบาลนี้เป็นเหมือนซีดีหนังสักแผ่น 
              ถ้ามีการย้อนกลับดูใหม่มันจะเห็นอะไรบางอย่างที่แฝงอยู่ในนั้น ไม่ว่าจะเป็นเรื่องที่เขากลบไปแล้วอย่างที่ธรณีสงฆ์สนามกอล์ฟ 
              หรือเรื่องที่จะเอาที่ดินวัดมาใช้ประโยชน์ หวย ๒ ตัว ๓ เอนเตอร์เทนเมนต์คอมเพล็กซ์ 
              ทำให้หลายคนเริ่มมีการจับตา มีคนตั้งข้อสังเกตมากขึ้น อาตมาว่ามันเป็นปฏิกิริยาของคนที่เริ่มฉุกคิดเริ่มมีสติขึ้นมาว่าเอ๊ะ 
              อะไรกันแน</b>่&quot;</font></p>
            <p align=JUSTIFY> <font face="MS Sans Serif" size="3"> &quot;ในแวดวงพระก็มีพูดกันเยอะ 
              คุณทักษิณเป็นนายกฯ คนหนึ่งที่มักจะอ้างธรรมะธัมโมบ่อย ขณะเดียวกันวิถีชีวิตคุณทักษิณไม่สอดคล้องกับสิ่งที่พูด 
              อาตมาเคยคุยกับพระผู้ใหญ่บอกว่าคุณทักษิณไม่เคยร่วมประกอบศาสนพิธี 
              ที่สนามหลวงหรือที่พุทธมณฑล เท่าที่ทราบคุณทักษิณไม่ค่อยร่วม วันสำคัญทางศาสนาคุณทักษิณไปต่างประเทศ 
              แล้วที่คุณทักษิณแสดงออกหลายเรื่องเป็นการแสดงออกแบบไม่ใช่เป็นคนที่มีธรรมะ 
              เรื่องอบายมุขเป็นเรื่องเซ้นซิทีฟกับชาวพุทธ แรก ๆ เขาอาจจะรู้สึกว่าเป็นนโยบายที่ตั้งแท่นเสนอมา 
              แต่พอซ้ำเข้าไปอีก ก็เอ๊ะ มันชักจะยังไง ก็คิดว่าถ้าคุณทักษิณเข้ามาสมัยที่ 
              ๒ ก็ยิ่งมากกว่านี้แน่นอน&quot;</font></p>
            <p align=JUSTIFY><font face="MS Sans Serif" size="3">  แต่การห้ามพระเทศน์เรื่องการเมือง 
              ก็ทำให้นายกฯ เจอปฏิกิริยาตอบโต้ไม่น้อย ในความเห็นพระกิตติศักดิ์ 
              &quot;สันนิษฐานว่าคุณทักษิณก็หยั่งกระแสด้วย เพราะว่าจริง ๆ แล้วข่าวคราวด้านลบของพระก็เยอะ 
              เรื่องผู้หญิง ทรัพย์สิน แต่สังเกตได้ว่าพอคุณทักษิณ comment ตูม-พระถ้าจะเล่นการเมืองถอดจีวรออกมา 
              มี feed back ทันทีเลยว่า อย่างนี้แสดงว่าคุณทักษิณเริ่มไม่ฟัง มันวกกลับไปที่วัฒนธรรมว่าคุณทักษิณไม่ฟังใครอีกต่อไปแล้ว 
              ไม่ใช่แค่นักวิชาการ ราษฎรอาวุโสแล้ว แม้แต่พระ-จุดหนึ่งก็คือพระไม่ได้มีส่วนได้ส่วนเสีย 
              บางเรื่องอย่างที่ธรณีสงฆ์ พอพระมา comment คนก็มี ๒ ฝ่าย บางคนก็บอกพระหวงสมบัติ 
              แต่พอประเด็นเรื่องการแสดงทัศนะ ความเห็นออกมาทางเดียวกัน ก็แสดงว่าตรงนี้ยังเป็นเรื่องเซ้นซิทีฟ 
              ผู้ที่ไม่มีผลประโยชน์ควรจะมีสิทธิแสดงทัศนะ เป็นสิทธิพื้นฐาน&quot;</font></p>
            <p align=JUSTIFY><font face="MS Sans Serif" size="3">  พระกิตติศักดิ์บอกว่าพระที่จัดรายการวิทยุมีเยอะ 
              ยอมรับว่ามีทั้งเหมาะและไม่เหมาะ ที่ไปเรี่ยไรก็เยอะ แต่พระที่พูดประเด็นปากท้องประเด็นทางสังคมก็มีเยอะขึ้นเช่นกัน</font></p>
            <p align=JUSTIFY> <font face="MS Sans Serif" size="3"> 
              &quot;<b>คิดว่าทั่วประเทศอาจจะหลายร้อย ที่พูดประเด็นธรรมะกับวิถีชีวิต 
              ที่จริงแล้วมันเป็นเนื้อหาดั้งเดิมของหลักพุทธธรรมก็คือธรรมะต้องใช้ในชีวิตได</b>้&quot;</font></p>
            <p align=JUSTIFY> <font face="MS Sans Serif" size="3"> &quot;มันเป็นเรื่องธรรมดา 
              เมื่อพระแสดงทัศนะ ก็มี ๒ อย่าง นักการเมืองหรือผู้มีอำนาจทางสังคม 
              หนึ่งรับฟัง จะปฏิบัติตามหรือไม่อีกเรื่อง กับสอง แม้จะไม่เห็นด้วยก็ยอมรับโดยบทบาทหน้าที่ว่าท่านไม่มีผลประโยชน์ 
              ไม่มีส่วนได้ส่วนเสีย อาจจะมีการล็อบบี้บ้างก็อีกเรื่อง แต่ไม่ใช่ลักษณะออกมาดูหมิ่นอย่างนี้ 
              หลวงพ่อปัญญาท่านก็เทศน์มาหลายสิบปีแล้ว พูดเรื่องมาตรฐานคุณธรรมจริยธรรม 
              แล้วก็แสดงทัศนะว่าบ้านเมืองควรจะเป็นยังไง ท่านอาจารย์พุทธทาสมีหนังสือธรรมโฆษณ์ 
              ธรรมมะกับการเมือง ไม่นับธรรมิกสังคมนิยม ทั้งอำนาจบริหาร ตุลาการ 
              นิติบัญญัติท่านอาจารย์พุทธทาสพูดชัดเจน&quot;</font></p>
            <p align=JUSTIFY><font face="MS Sans Serif" size="3"> <b>ประธานกลุ่มเสขิยธรรมบอกว่า 
              นายกฯ ไม่ได้เข้าใจหลักธรรมเหล่านี้แม้จะชอบยกมาอ้าง</b></font></p>
            <p align=JUSTIFY> <font face="MS Sans Serif" size="3"> &quot;คุณทักษิณไม่เข้าใจ 
              ก็เหมือนที่ว่าแกได้ยินแต่ไม่ได้ฟังหรือฟังแต่ไม่ได้ยิน แค่เข้าใจว่ามันเป็นคำที่ดูดี 
              เป็น key word ยกบาลีขึ้นมา ยกอาจารย์พุทธทาสมาบ้าง แต่ส่วนใหญ่ผิด 
              คือพูดมาในความหมายที่ให้ประโยชน์กับตัวเอง ยกคำมาเพื่ออธิบายสิ่งที่ตัวเองต้องการ 
              ผิดหลัก&quot;</font></p>
            <p align=JUSTIFY> <font face="MS Sans Serif" size="3"> &quot;คุณทักษิณยกท่านพุทธทาสเรื่องอิทัปปัจจยตา 
              หรือว่าเรื่องธรรมะกับการเมืองอะไรต่าง ๆ ไปบรรยายให้กับคณะเผยแผ่ชีวิตประเสริฐของวัดชลประทานฯ 
              ฟังด้วยซ้ำ เรื่องธรรมะกับการเมืองในทัศนะคุณทักษิณ พูดได้เลยว่าที่คุณทักษิณพยายามอธิบายโดยเอาคำพระมาจับ 
              มันไม่สอดคล้องกับหลักธรรมหลายระดับ หนึ่ง สิ่งที่คุณทักษิณทำอยู่มันไม่สอดคล้องกับธรรมะ 
              สิ่งที่ยกมาอ้างเรียกว่ามาแต่งหน้าเป็นครีมหน้าเค้กเฉย ๆ สิ่งที่คุณทักษิณคิดล่ะ 
              นโยบายที่คุณทักษิณวาง สิ่งที่ต้องการนำพาประเทศนี้ไป มันขัดต่อความสันโดษ 
              การอยู่ง่ายกินง่าย เศรษฐกิจพอเพียง เรายังพูดกันเลยว่าคุณทักษิณกำลังทำอนันตริยกรรม 
              คือบาปใหญ่ที่ห้ามสวรรค์ห้ามนิพพาน ด้วยการนำพาประเทศไทยไปสู่สังคมบริโภคโดยที่สังคมไทยไม่ได้มีพื้นฐานที่สอดคล้องกับทิศทางนั้นเลย 
              สิ่งที่ทำนี้คุณทักษิณไม่สามารถรับผิดชอบผลของการกระทำได้ ในทางศาสนาคือห้ามสวรรค์ห้ามนิพพาน 
              ทางสังคมจริง ๆ แล้วไม่ควรให้เป็นผู้นำประเทศต่อไป หรือว่าไม่ควรจะเกี่ยวข้องกับชะตากรรมของบ้านเมืองเลยด้วยซ้ำ 
              สิ่งที่คุณทักษิณทำมันเป็นตัวกระตุ้นการบริโภค ตั้งแต่เรื่องใหญ่ไปจนถึงเรื่องย่อย 
              ๆ อย่างวิถีชีวิตคุณทักษิณ ธุรกิจครอบครัว อย่างพยายามกระตุ้นให้โทรศัพท์มือถือเป็นแฟชั่น 
              จนผู้หญิงไปขายตัว ผู้ชายไปจี้ปล้น มันบาปมหาศาล และเมื่อคุณมีอำนาจรัฐในมือแทนที่จะทำในสิ่งถูกต้องได้แต่ไม่ทำ 
              เพราะฉะนั้นไม่ว่าปัญหาระดับมหภาคหรือระดับเล็ก มันสะท้อนว่าคุณทักษิณไม่ได้ทำตัวสอดคล้องกับสิ่งที่พูด&quot;</font></p>
            <p align=JUSTIFY><font face="MS Sans Serif" size="3"> <b>นายกฯ ชอบพูดคำศัพท์ธรรมะ 
              เช่นให้ปล่อยวาง</b></font></p>
            <p align=JUSTIFY> <font face="MS Sans Serif" size="3"> &quot;ปล่อยวางอย่ามาคัดค้านผมนะ 
              ใช่ไหม ปล่อยวางให้ผมสามารถไปทำสัญญาเอฟทีเอ ถามว่าเป็นอย่างนี้ใครจะปล่อยวาง 
              คุณทักษิณสิควรจะปล่อยวางประเทศนี้ได้แล้ว คุณควรจะเลิกยึดมั่นถือมั่นที่จะมีจะเป็น 
              ที่บอกคุณจะเข้ามาแก้ปัญหาบ้านเมือง ถ้าคุณบอกว่าแก้สำเร็จแล้วก็โอเค 
              ขอบคุณ บาย-ใช่ไหม มากไปกว่านี้มันเป็นตัณหาแล้ว ถ้ามองอย่างชาวพุทธรัฐบาลมีหน้าที่ทำความดี 
              แล้วโดยวิธีการที่ดี นี่คือหน้าที่ของรัฐบาล ทีนี้โดยเนื้อหาสาระคุณทำดีหรือเปล่า 
              วิธีการที่จะไปถึงเป้าหมายเป็นวิธีการที่ดีหรือเปล่า ถ้า ๓-๔ อย่างนี้มันไม่สะท้อนให้เห็น 
              สิ่งที่คุณพูดก็ธรรมดา พูดให้ดูดี&quot;</font></p>
            <p align=JUSTIFY><font face="MS Sans Serif" size="3"> <b>สรุปว่านายกฯ เข้าใจธรรมะอย่างไร</b></font></p>
            <p align=JUSTIFY> <font face="MS Sans Serif" size="3"> &quot;แกมองว่าธรรมะเป็นเครื่องมือที่จะนำไปสู่ความสำเร็จ 
              คือในแง่หนึ่งในหลักพุทธธรรมก็คือธรรมะเป็นเครื่องมือ นำไปสู่การดับทุกข์ 
              แต่ปรากฏว่าคุณทักษิณขยักไว้ครึ่งหนึ่ง ธรรมะเป็นเครื่องมือนั่นแหละ 
              แต่เป็นเครื่องมือทำให้สิ่งที่ตัวเองต้องการได้รับการตอบสนอง ประสบความสำเร็จ 
              คุณเคยเห็นโฆษณามือถือที่ให้กดเบอร์ไปถามหมอดูไหม ที่เป็นรูปคนนั่งสมาธิ 
              ต่อไปคุณไม่ต้องไปนั่งสมาธิอีกต่อไปแล้ว กดเบอร์นี้เรามีคำตอบ มันก็เป็นเครื่องมือหนึ่งในด้านการตลาด 
              เพราะฉะนั้นสิ่งที่คุณทักษิณทำอยู่ต้องแยกว่าคุณทักษิณพูดอะไรแล้วทำอะไร 
              แล้วมันก็จะสะท้อนว่าคุณทักษิณคิดอะไร กาย วาจา ใจ คุณทักษิณเป็นยังไง&quot;</font></p>
            <p align=JUSTIFY> <font face="MS Sans Serif" size="3"> &quot;คือแน่นอนคุณทักษิณเป็นคนที่น่ารัก 
              เป็นแฟมิลี่แมน รักครอบครัว แต่คุณเฉลิมก็รักครอบครัว คุณชูวิทย์ก็รักครอบครัว 
              ใช่ไหม เพราะฉะนั้นบางเรื่องต้องดูกันให้รอบคอบ พุทธศาสนาคือตรงนี้ 
              ดูให้รอบด้าน เรื่องตรงนี้ไม่ต้องพูดหรอกนะว่าที่มาคุณทักษิณเป็นยังไง 
              ก็พอจะรู้ ๆ กันอยู่&quot;</font></p>
            <p align=JUSTIFY><font face="MS Sans Serif" size="3"><b>อยากยึด ?</b></font></p>
            <p align=JUSTIFY><font face="MS Sans Serif" size="3"> พระกิตติศักดิ์ยืนยันว่า 
              พระต้องพูดเรื่องการเมือง &quot;ต้องนิยามว่าการเมืองคืออะไร ถ้าพูดถึงเรื่องความทุกข์ความสุขของผู้คนจำนวนมาก 
              ถ้านี่หมายถึงเรื่องการเมือง มีพระพูดเรื่องนี้เยอะแยะ เพราะพระพุทธเจ้าสอนเรื่องนี้ 
              พระพุทธเจ้าเกิดขึ้นมาบนโลกเพื่อดับทุกข์ให้ประชาชน พระพุทธเจ้าชี้แนะว่าวิถีชีวิตที่เหมาะสมเป็นยังไง 
              พระพุทธเจ้าชี้แม้กระทั่งเป็นรัฐบาลที่ดีเป็นยังไง กษัตริย์ที่ดีเป็นยังไง 
              แม้กระทั่งเป็นโสเภณีที่ดีเป็นยังไง เป็นโจรที่ดีเป็นยังไง คือถ้าคุณจำเป็นต้องเป็นอย่างนั้นเป็นอย่างอื่นไม่ได้ 
              คุณก็มีคุณธรรมที่ควรจะทำอยู่ แล้วพระท่านก็พูดในสิ่งที่พระพุทธเจ้าพูด 
              ถ้าบอกว่าห้ามพระพูดถึงเรื่องผู้คนจำนวนมาก ห้ามพูดถึงความทุกข์ ห้ามพูดถึงปัญหา 
              ทางออก ก็เหมือนว่ายกเลิกพระพุทธศาสนาไป ถึงยังไงในความเป็นพระท่านก็ต้องพูดเรื่องนี้ 
              เพียงแต่ว่าจะพูดในบริบทไหน&quot;</font></p>
            <p align=JUSTIFY><font face="MS Sans Serif" size="3">  บอกว่าประเด็นที่น่าสนใจแต่ยังไม่มีใครถามนายกฯ 
              ก็คือที่ว่าอยู่พรรคพิเศษหมายถึงอะไร &quot;อยู่ในสถานภาพที่คนไปแตะต้องไม่ได้เหรอ 
              พรรคผ้าเหลืองอย่างนั้นหรือเปล่า&quot;</font></p>
            <p align=JUSTIFY> <font face="MS Sans Serif" size="3"> &quot;คุณทักษิณเป็นที่อย่างพระศรีปริยัติโมลีท่านบอก 
              เป็นคนไวไฟ มีปฏิกิริยาตอบโต้เร็ว หมอประเวศแกก็ด่าไล่แล้ว ใครแกก็ว่าได้ 
              เหลืออีกอย่างหนึ่งก็คือพระ&quot;</font></p>
            <p align=JUSTIFY> <font face="MS Sans Serif" size="3"> &quot;เคยมีครั้งสองครั้งที่พระไปชุมนุม 
              คุณทักษิณก็เคยหลุดปากว่าเป็นพระจริงหรือเปล่าไม่รู้ เข้าใจว่าคงค้างคา 
              ศูนย์พิทักษ์ฯ เขาก็ซัดแรงนะ กรณี พ.ร.บ.สงฆ์ หรือที่ธรณีสงฆ์ เข้าใจว่าคุณทักษิณคงอึดอัดพอสมควร&quot;</font></p>
            <p align=JUSTIFY><font face="MS Sans Serif" size="3"> <b>พระกิตติศักดิ์ชี้ว่าแน่นอนที่รัฐบาลอยากจัดระเบียบวงการสงฆ์เพราะมีหลายสาเหตุ</b></font></p>
            <p align=JUSTIFY> <font face="MS Sans Serif" size="3"> &quot;ในแง่หนึ่งคือพุทธศาสนาถูกใช้เป็นเครื่องมือสร้างความมั่นคง 
              ในเชิงรัฐศาสตร์เขาวิเคราะห์ว่าแรงศรัทธาจะชี้นำไปในทางไหนก็ได้ ขณะเดียวกันรัฐเองก็เห็นแล้วว่าศาสนามีทั้งคน 
              มีทั้งเงิน ทรัพย์สินเยอะ เป็นเงินนอกระบบ เช่นเดียวกับเรื่องหวย ในสายตานักเศรษฐศาสตร์คือกวาดต้อนมา 
              เพียงแค่บอกว่าต่อไปจะจัดตั้งกองทุน แล้วเอากองทุนนี้เข้าตลาดหลักทรัพย์ 
              บอกว่าอีก ๒ สัปดาห์เงินกองทุนคณะสงฆ์จะเข้าตลาดหลักทรัพย์ โอ๊ย-ปั่นหุ้นได้เลย 
              เขาเห็นอยู่ และที่ดินอีกล่ะ ทำเลทองในกรุงเทพฯ เลย ที่ดินของวัดมหาศาล&quot;</font></p>
            <p align=JUSTIFY> <font face="MS Sans Serif" size="3"> &quot;คุณทักษิณเป็นนักบริหารจัดการ 
              เขาจะเซ้นซิทีฟกับอำนาจ มันเป็นธรรมดาของคนที่เขาทำเรื่องการจัดการ 
              บางส่วนจัดการไม่ได้ก็พยายามจัดการ ถ้าพยายามแล้วยังไม่ได้ ไม่ได้ด้วยเล่ห์ก็เอาด้วยกล 
              ยิ่งมีนักกฎหมายเก่ง เนติบริกร เขาก็ใช้กฎหมาย เราก็ว่ามันก็เป็นตัวกระตุ้น 
              ยิ่งคุณทักษิณไปแตะเท่าไหร่ก็ยิ่งทำให้เกิดการตรวจสอบ&quot;</font></p>
            <p align=JUSTIFY><font face="MS Sans Serif" size="3"> <b>แต่ก็มีหลายคนทื่มองว่าซีอีโอจะชนตอเพราะมายุ่งกับพระ</b></font></p>
            <p align=JUSTIFY> <font face="MS Sans Serif" size="3"> &quot;คุณทักษิณท้าทายคุณธรรมจริยธรรม 
              ถ้าใช้ศัพท์หน่อยก็คือคุณทักษิณกำเริบเสิบสานว่าตัวเองเข้มแข็งแล้ว 
              มีอำนาจแล้ว คุณทักษิณคิดว่าทำได้ทุกอย่าง แต่การเผชิญหน้ากับคุณธรรมมันต้องใช้คุณธรรมที่ยิ่งกว่า 
              ถึงจะเอาชนะคุณธรรมระดับรองลงมาได้ ฉะนั้นจึงเหมือนกับคุณทักษิณวิ่งชนกำแพง 
              มันไม่ใช่เรื่องที่จะเอาชนะคะคาน แต่มันเป็นเรื่องว่าทำยังไงที่รัฐบาลจะส่งเสริมให้คนทำดี 
              ใช้วิธีการที่ดี พอเป็นอย่างนี้เข้าก็คือคุณทักษิณวิปลาสแล้ว ไม่มีอย่างอื่น 
              เพราะว่ามันเป็นการคลาดเคลื่อนไปจากที่ถูกที่ควร คือคิดผิด มีความเข้าใจผิดออกไปจากสิ่งที่มันควรจะเป็น 
              ก็เป็นไปได้อย่างที่ว่าคือกำแพงมันอยู่ของมันเฉย ๆ คุณวิ่งเอาหัวใปชนมัน 
              อย่างมากคือคุณตาย รองลงมาสลบ เจ็บหัวโน แล้วแต่ว่าคุณจะวิ่งแรงขนาดไหน 
              แล้วเรื่องนี้ถ้าคุณทักษิณยังไม่มีสติยับยั้งชั่งใจ ก็เหมือนกับว่าคุณทักษิณกำลังนับถอยหลัง 
              คือไม่ใช่หมายถึงคุณทักษิณมาท้าทายพระ-ลบความเป็นพระออกไป แต่หมายความว่าระบบคุณค่าด้านหนึ่งในเชิงคุณธรรมจริยธรรม 
              คุณค่าเชิงนามธรรม ซึ่งมันไม่ใช่แค่เอาเงินไม่กี่แสนล้านมาฟาดหัว มันไม่ใช่คุณเอาวิถีชีวิตบางอย่างของคุณไปทำให้เขาหลงผิด 
              แล้วคุณไปลบคุณธรรมได้ มันมีคนที่ยิ่งใหญ่กว่าคุณทักษิณเยอะแยะ ที่ต้องจบทุกอย่างลงเพราะว่าไม่ถูกทำนองคลองธรรม 
              เพียงแต่ว่าจะช้าหรือเร็ว มันจะแรงแค่ไหนในการวิ่งเข้ามาชนแค่นั้นเอง&quot;</font></p>
            <p align=JUSTIFY><font face="MS Sans Serif" size="3"> <b>พระกิตติศักดิ์เตือนสติว่าบางทีความพยายามจัดการมากไปก็กลายเป็นวัวพันหลักหรือลิงติดแห</b></font></p>
            <p align=JUSTIFY> <font face="MS Sans Serif" size="3"> &quot;ยิ่งคุณพยายามจัดการอะไรเท่าไหร่ก็ยิ่งไปสัมผัสกับมันมากเท่านั้น 
              ถ้ามันอยู่ของมันดี ๆ คุณมีลูกน้อง ๑๐ คน ถ้าคุณปล่อยให้เขาเดินไปเดินมาอยู่ก็ไม่มีปัญหา 
              วันดีคืนดีบอกว่าถ้าผมเป่าปี๊ดคุณต้องเลี้ยวซ้าย มันต้องมีบางคนอยากจะเลี้ยวขวาขึ้นมา&quot;</font></p>
            <p align=JUSTIFY> <font face="MS Sans Serif" size="3"> &quot;จุดหนึ่งคือเงื่อนไขที่ไปวางไว้ 
              โปรโมชั่นที่ตาม ๆ กันมา มันจะมีอะไรใหม่มากกว่านี้ เหมือนพวกทำธุรกิจตัดราคาวันหนึ่งต้องหยุด 
              ถ้าไม่หยุดมันเจ๊งกันหมด คุณทักษิณแกใช้โปรโมชั่นจะครบแล้วมั้ง ถึงจุดหนึ่งมันดิ้นไม่ไป 
              ถ้าหากว่าแกยอมฟังก็ไม่มีปัญหา ยอมฟังว่าเออคนที่เขาเตือนคนที่หวังดีก็มี 
              คนที่ไม่ชอบก็มี ต้องยอมรับ บางคนอาจจะศรศิลป์ไม่กินกัน แต่คนที่เห็นว่คุณทักษิณมีประโยชน์ก็มี 
              ในแง่ที่ว่าควรจะใช้ศักยภาพเป็นคุณมากกว่าโทษก็มี เขาก็อยากให้คุณทักษิณเปลี่ยนทิฐิ 
              เขาก็พยายามแนะนำ แต่พอคุณทักษิณทำอย่างนี้ แกเหมาเข่งหมด ก็เหมือน 
              ดร.สมเกียรติบอกว่าคุณทักษิณสร้างวาทกรรมใหม่ขึ้นมา คำว่าขาประจำ ปกติขาประจำนี่มันต้องปฏิบัติดีต่อขาประจำใช่ไหม 
              ถ้าคุณขายของแล้วมีขาประจำมันต้องปฏิบัติดีต่อเขา แต่นี่คุณบอกขาประจำใช้ไม่ได้ 
              ต่อไปคุณก็ต้องมีปัญหากับขาประจำ เพราะขาประจำมันต้องเจอคุณอยู่ตลอด 
              มันต้องเดินผ่านหน้าบ้านคุณทุกวัน ถ้ามันเดิน ๓ คน ๕ คน ไม่มีปัญหา 
              แต่ถ้าเดินผ่านหน้าบ้านคุณทักษิณเป็นหมื่นเป็นล้าน แค่ถุยน้ำลายคนละทีก็ท่วมบ้านแล้ว 
              คุณทักษิณจะไปแข็งแรงมาจากไหน เงินทองสมมติคุณปั่นหุ้นมาได้ ๓ แสน 
              ๔ แสนล้าน คุณจะทำอะไรได้ คุณมีลูกไปเข้าเรียนจบมหาวิทยาลัยได้ มันจะทำอะไรได้ 
              ถ้าหากว่าคุณไม่ได้เดินไปตามทำนองคลองธรรมที่เหมาะสมในทิศทางที่ควรจะเป็น 
              และทิศทางตรงนี้เราเชื่อว่าคนพร้อมที่จะอนุโมทนาสาธุ คุณมีอำนาจขนาดนี้คุณทำดีสิ 
              คุณใช้องคาพยพของรัฐทำความดีสิ หรือไม่ก็ใช้กลไกส่วนตัวคุณทำความดีสิ 
              ไม่ต้องมากหรอก บิล เกตส์ เขาตั้งมูลนิธิ เราท้าทายเลยว่าคุณทักษิณใช้เงินสัก 
              ๑๐% ของทรัพย์สินที่ตัวเองมีอยู่ตั้งมูลนิธิสิ ถ้าทำอย่างนั้นคนจะยกย่องมากกว่าไปเดินแจกตามหมู่บ้าน&quot;</font></p>
            <p align=JUSTIFY> <font face="MS Sans Serif" size="3"> &quot;ทำไมไม่ใช้โอกาสทำความดี 
              ทำไมไปใช้ศักยภาพในทางเหิมเกริม ท้าทายคนนั้นคนนี้ ถ่มน้ำลายรดฟ้า 
              ก็จะเหมือนคนอื่นพูดว่าวันหนึ่งจะไม่มีแผ่นดินอยู่ คุณเป็นคนรวยที่ทุกคนเกลียดหมด 
              คุณไปไหนต้องมีกองทัพส่วนตัวเป็นร้อยเป็นพัน คุณจะอยู่ได้ไง สิ่งที่คุณทักษิณน่าจะทำคือตั้งสติให้ดี 
              ใช้ศักยภาพ ใช้ความฉลาดที่มีอยู่แล้วทำเรื่องที่เป็นประโยชน์ ถือว่าฝากคุณทักษิณวันเข้าพรรษาก็ได้&quot; 
              ..<br>
              </font></p>
            <p align=JUSTIFY></p>
            <p align=JUSTIFY></p>
            <p align=center>******************</p>
            <div align="left"> 
              <p align=JUSTIFY><font face="MS Sans Serif" size="3">ที่มา : มติชนรายสัปดาห์ 
                วันที่ ๖ สิงหาคม พ.ศ. ๒๕๔๗ ปีที่ ๒๔ ฉบับที่ ๑๒๕๑ หน้า ๓๖<br>
                </font></p>
              <p align=JUSTIFY><font face="MS Sans Serif" size="3"> </font></p>
              <font face="MS Sans Serif" size="3"><a href="index.html">กลับไปหน้า 
              Web วัดท่าไทร</a><br>
              <a href="../../www.rakdee.net/pak16/index.htm">ไป Web สำนักงานเจ้าคณะภาค 
              ๑๖<br>
              </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></div>
            </td>
        </tr>
        <tr>
          <td>
            <div align="center"><a href="index.html"><img src="tem/icon_home.jpeg" width="55" height="47" border="0"></a></div>
          </td>
        </tr>
      </table>
      
    </td>
  </tr>
  <tr>
    <td height="2">&nbsp;</td>
  </tr>
</table>
<p align="CENTER">&nbsp;</p>
</body>

<!-- Mirrored from www.songpak16.com/aticle/wipanlas.html by HTTrack Website Copier/3.x [XR&CO'2005], Fri, 06 Aug 2010 21:29:02 GMT -->
</html>
