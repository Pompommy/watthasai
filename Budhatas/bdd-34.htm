<title>วิถีแห่งการบรรเทาทุกข์</title>
<body background="picture/bg2.jpg" text="#0000FF" link="#0000FF" vlink="#990000" alink="#FF0000">
<table width="95%" border="0" align="center" cellpadding="0" cellspacing="0">
  <tr> 
    <td>&nbsp;</td>
  </tr>
  <tr> 
    <td valign="top" height="13468"> 
      <table width="95%" border="0" align="center" cellpadding="0" cellspacing="0">
        <tr> 
          <td height="37"><font face="MS Sans Serif" size="6" color="#FF0000">วิถีแห่งการบรรเทาทุกข์<br>
            </font><font face="MS Sans Serif" size="3" color="#000000">โดย...พุทธทาสภิกขุ</font> 
            <br>
            <font face="MS Sans Serif" size="3"><font color="#990000">สวนโมกขพลาราม 
            อำเภอไชยา จังหวัดสุราษฎร์ธานี </font></font><br>
            <hr>
            <font face="MS Sans Serif" size="3"> </font></td>
        </tr>
        <tr> 
          <td valign="top" height="13338"> 
            <p align=JUSTIFY><font face="MS Sans Serif" size="3"> 
              (๑) ธรรมกถา ของพระสัมมาสัมพุทธเจ้าย่อมเป็นเครื่องประดับสติปัญญาส่งเสริมศรัทธาความเชื่อถือ 
              และวิริยะความพรากเพียรของท่านทั้งหลาย ให้เจริญงอกงามก้าวหน้าในทางแห่งพระศาสนา 
              อันเป็นที่พึ่งของสัตว์ทั้งหลายในโลกฯ </font></p>
            <p align=JUSTIFY><font face="MS Sans Serif" size="3"> (๒) พระธรรมเทศนาของพระสัมมาสัมพุทธเจ้า 
              ย่อมเป็นของจำเป็นอยู่เสมอไม่ว่าเวลาไหน และไม่ว่าจัดขึ้นโดยใคร หรือแสดงโดยบุคคลใด 
              เพราะธรรมเทศนาทั้งหลายย่อมเป็นอาหารแก่จิตใจ ทำให้ความเป็นมนุษย์ในภายในมีความเต็มเปี่ยมสมบูรณ์เหมือนต้นไม้ที่เต็มไปด้วยแก่น 
              ฉะนั้นฯ </font></p>
            <p align=JUSTIFY><font face="MS Sans Serif" size="3"> (๓) บัณฑิต ผู้มีปัญญาเป็นเครื่องพิจารณาได้มองความเป็นมนุษย์ 
              ของคนบางคน แล้วพากันส่ายหน้าสั่นศีรษะหันหลังกลับ เพราะว่าความเป็นมนุษย์ของบุคคลนั้น 
              มีความกลวงเป็นโพรงฯ</font></p>
            <p align=JUSTIFY><font face="MS Sans Serif" size="3"> (๔) ความเป็นมนุษย์แต่ซึกกาย 
              ส่วนภายในคือซีกใจ ปราศจากความเป็นมนุษย์ เพราะขาดอาหารทางใจนั้น ทำให้มีความเป็นมนุษย์แต่เพียงครึ่งเดียว 
              หรือมีความเป็นมนุษย์ ที่กลวงเป็นโพรงฯ</font></p>
            <p align=JUSTIFY><font face="MS Sans Serif" size="3"> (๕) ความสมบูรณ์ในทางวัตถุ 
              ทำให้ร่างกายเจริญฉันใด ความสมบูรณ์ในทางธรรมก็ทำให้จิตใจเจริญฉันนั้นฯ</font></p>
            <p align=JUSTIFY><font face="MS Sans Serif" size="3"> (๖) เมื่อเราให้อาหารทางวัตถุ 
              เช่น ข้าว-น้ำ เป็นต้น แก่ร่างกายเป็นประจำอยู่ทุกวัน เราก็ควรให้อาหารทางใจ 
              แก่ใจ ควบคู่กันไปด้วย ถ้ามิฉะนั้นแล้ว จะเกิดความไม่ยุติธรรมอย่างยิ่ง 
              และเกิดผลคือ มีความเจริญแต่ทางกาย ส่วนใจนั้นขาดอาหาร ตีบลีบ ตายไปฯ</font></p>
            <p align=JUSTIFY><font face="MS Sans Serif" size="3"> (๗) การฟังธรรมเทศนานับเป็นวิธีหนึ่ง 
              ซึ่งเป็นการให้อาหารแก่จิตใจ อย่างสะดวกที่สุด แม้ว่าจะมีทางให้อาหารใจแก่จิตใจ 
              โดยหลายวิธีด้วยกัน มีการสวดมนต์ ภาวนา รักษาศีล ให้ทาน เป็นต้นฯ</font></p>
            <p align=JUSTIFY><font face="MS Sans Serif" size="3"> (๘) ใจยิ่งมากไปด้วยความสะอาด-สว่าง-สงบขึ้นเพียงใด 
              ก็นับว่าเป็นความเจริญแก่จิตใจเพียงนั้น ใจที่สะอาด-สว่าง-สงบ นั้นแล 
              เป็นความหมายอันแท้จริงของความเป็นมนุษย์ฯ</font></p>
            <p align=JUSTIFY><font face="MS Sans Serif" size="3"> (๙) ท่านทั้งหลายอย่าได้มีความอิดหนาระอาใจ 
              ในการที่จะต้องฟังธรรมเทศนา ไม่ว่าจะแสดงโดยใคร ที่ไหน และเวลาใด และแม้ว่าจะเป็นการซ้ำซากเพียงใดด้วยฯ</font></p>
            <p align=JUSTIFY><font face="MS Sans Serif" size="3"> (๑๐) อาหารที่เราบริโภคประจำวันนั้น 
              ซ้ำซาก คือไม่มีอะไรมากไปกว่า ข้าว ปลา เนื้อ ผัก ผลไม้ เราก็ยังกินกันอยู่ทุกวัน 
              ไม่มีเบื่อ ถึงทีที่จะต้องให้อาหารทางใจอย่างซ้ำซากบ้าง ทำไมเราต้องเบื่อเล่าฯ</font></p>
            <p align=JUSTIFY><font face="MS Sans Serif" size="3"> (๑๑) อาหารมีข้าวปลาเป็นต้น 
              ที่เราบริโภคอย่างซ้ำซากทุก ๆ วัน แม้จะซ้ำซากอย่างไรมันก็ทำให้ร่างกายเจริญเติบโตได้ 
              ทั้งที่ซ้ำ ๆ ซาก ๆ อาหารใจที่ต้องเป็นอย่างเดียวกัน คือ ทำให้ใจเจริญได้ทั้งที่เป็นการซ้ำ 
              ๆ ซาก ๆ ฯ</font></p>
            <p align=JUSTIFY><font face="MS Sans Serif" size="3"> (๑๒) อาหารที่บำรุงร่างกายให้เจริญได้นั้น 
              ไม่จำเป็นต้องเป็นอาหารที่มีรสประหลาดและเอร็ดอร่อย ขอให้เป็นแต่อาหารที่แท้จริง 
              คือ ถูกต้องตามหลักแห่งอาหาร ก็แล้วกันฯ</font></p>
            <p align=JUSTIFY><font face="MS Sans Serif" size="3"> (๑๓) ธรรมเทศนาที่เป็นอาหารใจ 
              ก็เช่นเดียวกับอาหารกาย ไม่จำเป็นต้องแปลกประหลาดสนุกสนานฟังเพลิน 
              ขอให้เป็นแต่เทศนาของพระพุทธเจ้าแล้ว แม้จะจืดชืดปานใด ก็ย่อมบำรุงใจให้เจริญ 
              ได้ทั้งนั้น ขอแต่ให้ท่านทั้งหลายบริโภคและย่อยให้ได้ก็เป็นพอฯ</font></p>
            <p align=JUSTIFY><font face="MS Sans Serif" size="3"> (๑๔) จงพยายามทำความเข้าใจ 
              น้อมนำมาพิจารณาจนเห็นความเจริญแห่งธรรมนั้น ๆ เถิด ย่อมทำให้ใจของท่านเจริญงอกงามด้วยความสะอาด 
              สว่าง และสงบเป็นแน่แท้ฯ</font></p>
            <p align=JUSTIFY><font face="MS Sans Serif" size="3"> (๑๕) จงอย่าได้อิดหนาระอาใจ 
              ในการที่จะต้องฟังธรรมเทศนา ซึ่งที่แท้เป็นการให้อาหารทางใจ ขอให้พยายามบริโภค 
              ให้พยายามย่อยให้ได้ อาหารนั้นก็จะทำหน้าที่ของมันเองโดยไม่ต้องสงสัยฯ</font></p>
            <p align=JUSTIFY><font face="MS Sans Serif" size="3"> (๑๖) ถ้าปราศจากการแก้ไข 
              ในทางฝ่ายใจ ซึ่งเป็นประธานแห่งสิ่งทั้งหลายแล้ว การแก้ไขอย่างอื่น 
              ย่อมทำไปไม่ได้ ไม่สามารถแก้ไขให้ลุล่วงไปได้ แม้ว่าจะมีความคิดและแผนการ 
              ที่ดีเพียงใดก็ตาม </font></p>
            <p align=JUSTIFY><font face="MS Sans Serif" size="3"> (๑๗) ปัญหายุ่งยากในการแก้ไขสิ่งต่าง 
              ๆ นั้น เมื่อมองดูโดยทั่วไปแล้ว คล้ายกับเป็นปัญหาที่มีมากมายหลายปัญหา 
              แต่ที่แท้นั้นมีเพียงปัญหาเดียว คือ การแก้ไขความเป็นมนุษย์ของแต่ละคนให้ดี 
              ให้ถูกต้องเท่านั้นฯ</font></p>
            <p align=JUSTIFY><font face="MS Sans Serif" size="3"> (๑๘) ปัญหาของโลกทั้งโลก 
              ปัญหาของประเทศ ปัญหาของบ้านเมือง จังหวัด อำเภอ ตำบล หมู่บ้าน ครอบครัว 
              จนกระทั่งปัญหาส่วนบุคคลเป็นคน ๆ ไป ย่อมรวมอยู่ที่สภาพความตกต่ำในทางฝ่ายจิตใจ 
              ของคนแต่ละคนในโลกนั่นเองฯ</font></p>
            <p align=JUSTIFY><font face="MS Sans Serif" size="3"> (๑๙) เมื่อแก้ไขปัญหาส่วนตัวสำเร็จ 
              ย่อมเป็นการแก้ไขปัญหาของครอบครัวสำเร็จ ของหมู่บ้าน ของตำบล ของอำเภอ 
              จังหวัด บ้านเมือง ประเทศชาติ ตลอดจนของโลกทั้งสิ้นได้สำเร็จ กล่าวคือ 
              การที่ต่างคนต่างตั้งหน้าแก้ไขสภาพความตกต่ำในทางใจของตน ๆ ให้สูงขึ้นมาได้เท่านั้นฯ</font></p>
            <p align=JUSTIFY><font face="MS Sans Serif" size="3"> (๒๐) เมื่อทุกคนมีใจสูงพอแล้ว 
              ปัญหาหรือความทุกข์ยากต่าง ๆ ในโลกนี้จะสูญสิ้นไปในพริบตาเดียวกันนั้น 
              ฉะนั้นความตกต่ำในใจของใครมีอยู่ ก็ขอให้คนนั้นแก้ของตนเองเถิด เสร็จแล้วจะเป็นการแก้ปัญหาของโลกทั้งหมด 
              ขึ้นมาได้เองฯ</font></p>
            <p align=JUSTIFY><font face="MS Sans Serif" size="3"> (๒๑) ปัญหาอันมากมาย 
              ซึ่งเราดูแล้วท้อใจว่าจะแก้กันไม่ไหวนี้ ที่แท้มันเป็นปัญหาเพียงอันเดียว 
              คือ ภาวะความตกต่ำในทางใจ เพราะใจขาดอาหาร ขอให้เราทุกคนช่วยกันแก้ปัญหาอันนี้เถิด 
              จะเป็นการแก้ปัญหาของโลกทั้งหมด ขึ้นมาเองภายหลังฯ</font></p>
            <p align=JUSTIFY><font face="MS Sans Serif" size="3"> (๒๒) จงช่วยกันแก้ไข 
              ภาวะความตกต่ำในทางใจของตน ๆ เถิด แล้วท่านจะเป็นผู้ชนะในทุก ๆ สถานการณ์ของโลก</font></p>
            <p align=JUSTIFY><font face="MS Sans Serif" size="3"> (๒๓) ในการที่เราจะร่วมมือกันแก้ไขสถานการณ์ของประเทศ 
              หรือของโลกให้ดีขึ้นก็ตาม หรือแก้ไขตัวเราเองโดยเฉพาะก็ตาม เราต้องทราบสมุฎฐานอันแท้จริงของมันฯ</font></p>
            <p align=JUSTIFY><font face="MS Sans Serif" size="3"> (๒๔) เมื่อถามขึ้นว่า 
              ความทุกข์ยากในโลกเกิดจากอะไร ก็ตอบได้ว่า เกิดมาจากการที่คนในโลกไม่เป็นมนุษย์กันนั่นเอง 
              เป็นกันอย่างมากแต่เพียงคน ไม่สูงขึ้นไปถึงเป็นมนุษย์ฯ</font></p>
            <p align=JUSTIFY><font face="MS Sans Serif" size="3"> (๒๕) การเป็นคนกับการเป็นมนุษย์นั้น 
              ต่างกันไกลลิบ การเป็นคน พอสักว่าได้เกิดมาเป็นคนได้แล้ว ส่วนการเป็นมนุษย์นั้น 
              หมายเฉพาะผู้มีใจสูง ใจสูงชนิดที่น้ำ กล่าวคือความชั่วและความทุกข์ท่วมไม่ถึงฯ</font></p>
            <p align=JUSTIFY><font face="MS Sans Serif" size="3"> (๒๖) คำว่ามนุษย์นี้ 
              แยกศัพท์ออกได้ง่าย ๆ สองคำ คือ มน + อุษย รวมกันเป็นมนุษย์ มนแปลว่าใจ 
              อุษย แปลว่าสูง คำว่ามนุษย์จึงแปลกันได้ง่าย ๆ ว่ามีใจสูงฯ</font></p>
            <p align=JUSTIFY><font face="MS Sans Serif" size="3"> (๒๗) ส่วนคำว่า 
              คน นั้น มีความหมายมาจากคำว่า ชน ซึ่งแปลได้ง่าย ๆ อีกว่า เกิดมา; 
              เพราะฉะนั้นพอได้เกิดมา ก็ได้เป็นคนแล้วแน่นอน แต่จะเป็นมนุษย์หรือไม่นั้น 
              อีกปัญหาหนึ่งต่างหาก คืออยู่ที่ว่าใจสูงหรือไม่สูงฯ</font></p>
            <p align=JUSTIFY><font face="MS Sans Serif" size="3"> (๒๘) ถ้าใจสูงก็เป็นมนุษย์ได้ 
              ถ้าใจไม่สูงก็เป็นมนุษย์ไม่ได้ อย่างมากจะเป็นได้ก็แต่เพียงคน ฉะนั้นการเป็นมนุษย์กับการเป็นคนจึงต่างกันเป็นคนละอย่าง 
              เราจงเลิกแปลคำว่า มนุษย์ = คน กันเสียเถิด เอาไว้ให้ลูกเด็ก ๆ ในโรงเรียน 
              เขาแปลมนุษย์ว่าคนกันแต่พวกเดียวฯ</font></p>
            <p align=JUSTIFY><font face="MS Sans Serif" size="3"> (๒๙) สำหรับผู้ใหญ่ 
              และทั้งอยู่ในสภาพที่เผชิญกันอยู่กับสถานการณ์ อันยุ่งยากของโลกนี้ 
              ต้องเข้าใจความหมายของคำว่า &quot;มนุษย์&quot; ให้ถูกต้องจริง ๆ ความทุกข์ยากในโลกทุกอย่างและทุกยุค 
              มันเกิดจากการที่คนในโลกไม่เป็นมนุษย์กันนั่นเองฯ</font></p>
            <p align=JUSTIFY><font face="MS Sans Serif" size="3"> (๓๐) ที่ดินที่สูงหรือที่ดอน 
              เราหมายถึงที่ที่น้ำท่วมไม่ถึง ใจสูงก็เป็นอย่างเดียวกัน คือ หมายถึงใจ 
              ชนิดที่น้ำ กล่าวคือกิเลสหรือความชั่วท่วมขึ้นไปไม่ถึง หัวใจที่น้ำชนิดนี้ท่วมไม่ถึงนั้น 
              ย่อมมีลักษณะ สะอาด สว่าง สงบฯ</font></p>
            <p align=JUSTIFY><font face="MS Sans Serif" size="3"> (๓๑) ความสะอาด 
              ความสว่าง และความสงบ ของใจนั่นเอง คือความสูงของใจ ใจที่สูงเช่นนี้ 
              ท่านลองคิดดูให้ดี ๆ ว่า จะมีความทุกข์ เกิดขึ้นจากคน ๆ นี้ได้อย่างไร 
              หรือมีปัญหาอะไร ที่คนซึ่งมีหัวใจสูงเช่นนี้จะแก้ไขไม่สำเร็จฯ</font></p>
            <p align=JUSTIFY><font face="MS Sans Serif" size="3"> (๓๒) พระพุทธเจ้าเป็นยอดมนุษย์ 
              ก็เพราะท่านมีความสะอาด สว่าง สงบของใจมากถึงที่สุดจริง ๆ นั่นเอง 
              พระสงฆ์ สาวก ทั้งหลาย ก็คือผู้ที่มีใจสูงโดยนัยนั้นอย่างเดียวกัน 
              ตามมากตามน้อย เป็นลดหลั่นกันลงมาฯ </font></p>
            <p align=JUSTIFY><font face="MS Sans Serif" size="3"> (๓๓) กัลยาณปุถุชนนั้น 
              ใจมีความสูงอยู่พอสมควร แก่การที่เรียกตัวเองว่ามนุษย์ ถ้าคนในโลกพากันเป็น 
              กัลยาณชนให้ได้กันทุกคนเท่านั้น ความทุกข์ยากในโลกจะไม่เกิดขึ้นได้เลย 
              และเราจะได้รับสิ่งที่ใฝ่ฝันหากันนัก คือ สิ่งที่เรียกกันว่า สันติภาพอันถาวรฯ 
              </font></p>
            <p align=JUSTIFY><font face="MS Sans Serif" size="3"> (๓๔) คนในสมัยนี้ 
              ยิ่งไม่เป็นมนุษย์กันมากยิ่งขึ้น อย่าเข้าใจว่าคนในสมัยนี้มีการศึกษานานาชนิดเจริญแล้ว 
              จะมีความเป็นมนุษย์สมบูรณ์ขึ้น เพราะการศึกษาชนิดนั้น ๆ มิได้มีความหมายว่าสามารถทำให้ใจมีความสะอาด 
              สว่าง สงบฯ </font></p>
            <p align=JUSTIFY><font face="MS Sans Serif" size="3"> (๓๕) เมื่อดำเนินการศึกษาชนิดที่ไม่อาจทำให้ใจสูงนั้น 
              ยิ่งมากเพียงไร ก็มีแต่จะยิ่งทำใจให้สกปรกมืดมัวและเร่าร้อน มากขึ้นเพียงนั้น 
              ขอให้คนในโลกแห่งสมัยนี้ อย่าหลงทะนงตัวว่า มีใจสูงเพราะเหตูที่มีการศึกษากว้างขวางนั้นเลยฯ 
              </font></p>
            <p align=JUSTIFY><font face="MS Sans Serif" size="3"> (๓๖) ขอให้วัดระดับจิตใจดูด้วยกฎเกณฑ์ 
              อันแท้จริง คือ ความที่ใจสะอาด สว่าง และสงบเสียก่อน เพราะถ้าใจไม่เป็นเช่นเกณฑ์นี้แล้ว 
              ทำอย่างไรเสีย น้ำคือกิเลสหรือความชั่วย่อมท่วมใจนั้นได้เป็นแน่นอนฯ 
              </font></p>
            <p align=JUSTIFY><font face="MS Sans Serif" size="3"> (๓๗) คนสมัยนี้ 
              พากันเป็นมนุษย์น้อยลง ๆ หรือไม่เป็นมนุษย์กันมากยิ่งขึ้น ๆ นั้น เพราะใจต่ำลง 
              ๆ ใจต่ำลง ๆ เพราะต่างคนต่างหันหลังให้ศาสนาของตน ๆ มากยิ่งขึ้น แล้วแต่คนจะถือศาสนาอะไร 
              แล้วพากันหันหลังให้ศาสนาของตนมากยิ่งขึ้น ๆ ทั้งนั้นฯ </font></p>
            <p align=JUSTIFY><font face="MS Sans Serif" size="3"> (๓๘) ที่พากันหันหลังให้ศาสนาของตน 
              ๆ มากยิ่งขึ้นนั้น เพราะเหตุที่เห็นได้ง่าย ๆ ๒ อย่างคือ: ความถูกกระทบกระเทือนจากภัยต่าง 
              ๆ มีภัยหลังสงครามเป็นต้น และเพราะในโลกมีสิ่งที่ยั่วยวน ให้คนพากันหันหลังให้ศาสนาของตนมากขึ้น 
              ตามส่วนของการศึกษาที่ยิ่งเจริญไปในทางวัตถุนั่นเองฯ </font></p>
            <p align=JUSTIFY><font face="MS Sans Serif" size="3"> (๓๙) การหันหลังให้ศาสนานั้นคือ 
              การตามใจตัวเอง ก่อนหน้านี้ เคยตามพระทัย หรือตามใจพระศาสดาของตน ๆ 
              แล้วแต่ว่าพระศาสดาได้ทางสั่งสอนไว้อย่างไร ก็พากันทำตามและอยู่ในกรอบศีลธรรมของศาสนานั้น 
              ๆ ฯ </font></p>
            <p align=JUSTIFY><font face="MS Sans Serif" size="3"> (๔๐) บัดนี้ คนพากันหันหลังให้พระศาสดา 
              เมินเฉยต่อหลักพระศาสนา เพื่อให้ได้ตามใจในการหาความสุขทางเนื้อทางหนัง 
              ยิ่งตามใจตัวมากขึ้นก็ยิ่งหันหลังให้ศาสนาของตนมากขึ้นเท่านั้น ยิ่งหันหลังให้ศาสนามากขึ้นเท่าไร 
              ใจก็ยิ่งต่ำลง ๆ เท่านั้นฯ </font></p>
            <p align=JUSTIFY><font face="MS Sans Serif" size="3"> (๔๑) การตามใจตัวเอง 
              ทำให้ใจต่ำลง เพราะเหตุใด? เพราะเหตุว่าการตามใจตัวเองนั้น คือการตามใจกิเลส 
              สิ่งที่เรียกว่ากิเลสนั้น คือ สิ่งที่ทำให้ใจสกปรก มืดมัวและเร่าร้อนฯ 
              </font></p>
            <p align=JUSTIFY><font face="MS Sans Serif" size="3"> (๔๒) ทุก ๆ ศาสนา 
              เรียกกิเลสโดยบุคคลาธิษฐานว่าผีปีศาจบ้าง พญามารบ้าง ซาตานบ้าง แล้วแต่จะเรียกตามภาษาแห่งศาสนานั้น 
              ๆ แต่ความหมายก็ตรงกันหมด ฉะนั้นการตามใจตัวเอง เพราะเห็นแก่ความสุขทางเนื้อทางหนัง 
              ก็คือการตามใจภูตผีปีศาจนั่นเองฯ </font></p>
            <p align=JUSTIFY><font face="MS Sans Serif" size="3"> (๔๓) เมื่อละจากการตามใจพระศาสดา 
              มีพระสัมมาสัมพุทธเจ้าเป็นต้น มาตามใจภูตผีปีศาจแล้ว จะไม่ให้ใจต่ำได้อย่างไร 
              เหตุนี้แหละจึงกล้ากล่าวว่า การตามใจตัวเองนั้นทำให้ใจต่ำลงฯ </font></p>
            <p align=JUSTIFY><font face="MS Sans Serif" size="3"> (๔๔) การบังคับตัวเองย่อมนำมาซึ่งความมีใจสูง 
              อันเป็นความหมายของความเป็นมนุษย์ที่ถูกต้อง เพราะเหตุว่าการบังคับตัวเองไม่ให้ตามใจตัวเองแต่ไปตามใจพระศาสดาของตน 
              ๆ นั้น ทำให้มีใจสะอาด  สว่าง และสงบ ไม่ตกเป็นลูกสมุนของผีปีศาจพญามารหรือซาตานฯ 
              </font></p>
            <p align=JUSTIFY><font face="MS Sans Serif" size="3"> (๔๕) การบังคับตัวเองนี้คือ 
              คำสอนของทุก ๆ ศาสนาในโลก และโดยเฉพาะพระพุทธศาสนานั้น ย่อมเป็นการสอนให้ทำการบังคับตัวเอง 
              โดยสิ้นเชิง เราอาจกล่าวได้ว่า พระพุทธวจนะทั้งหมดในพระไตรปิฎกนั้น 
              ทุก ๆ คำสอนให้บังคับตัวเองฯ </font></p>
            <p align=JUSTIFY><font face="MS Sans Serif" size="3"> (๔๖) ศีล คือ บังคับตัวเองทางด้านกาย 
              และวาจาโดยเด็ดขาด โดยไม่มีช่องทางที่จะตามใจภูตผีปีศาจเหลืออยู่เลยฯ 
              </font></p>
            <p align=JUSTIFY><font face="MS Sans Serif" size="3"> (๔๗) สมาธิ คือ 
              การบังคับตัวเองในด้านจิตใจโดยเด็ดขาดโดยไม่มีช่องทางที่จะตามใจกิเลส 
              หรือเปิดโอกาสให้กิเลสอีกเหมือนกันฯ </font></p>
            <p align=JUSTIFY><font face="MS Sans Serif" size="3"> (๔๘) ปัญญา คือ 
              การทำลายรากเง้าของกิเลสอันเป็นเหตุให้ตามใจตัวเองโดยสิ้นเชิง ไม่มีอะไรเหลืออยู่สำหรับจะงอกเงยเป็นการตามใจตัวเองได้อีกต่อไปฯ 
              </font></p>
            <p align=JUSTIFY><font face="MS Sans Serif" size="3"> (๔๙) ในพระไตรปิฎกทุก 
              ๆ หน้า มีอะไรมากไปกว่า ศีล สมาธิ ปัญญา เล่า? เราจึงกล่าวได้ว่า พระพุทธศาสนานั้น 
              คือ ศาสนาแห่งการบังคับตัวเองทั้งดุ้นทั้งอันฯ </font></p>
            <p align=JUSTIFY><font face="MS Sans Serif" size="3"> (๕๐) การตามใจตัวเอง 
              หรือตามใจกิเลสนั้น คือการละทิ้งศาสนาไปสวามิภักดิ์ต่อภูตผีปีศาจ ซึ่งทำหน้าที่ทรมานสัตว์โลก 
              หรือถึงกับล้างผลาญโลกในบางคราวฯ </font></p>
            <p align=JUSTIFY><font face="MS Sans Serif" size="3"> (๕๑) ความทุกข์ยากในโลกทุกชนิด 
              ทุกยุคทุกสมัยเกิดจากการตามใจตัวเอง หรือการตามใจภูตผีปีศาจนี้ทั้งนั้น 
              คำว่า ภูตผีปีศาจ เป็นชื่อของใจ ซึ่งปราศจากความสะอาด-สว่าง-สงบ เป็นใจที่สกปรกมืดมัวเร่าร้อนฯ</font></p>
            <p align=JUSTIFY><font face="MS Sans Serif" size="3"> (๕๒) ความทุกข์ยากชนิดไหนบ้างในโลกนี้ที่ไม่เกิดจากใจของคนที่มีใจสกปรกมืดมัวและเร่าร้อน 
              กล่าวคือ ใจที่เอาแต่การตามใจตัวเอง ในการแสวงหาความสุขทางเนื้อหนังฯ</font></p>
            <p align=JUSTIFY><font face="MS Sans Serif" size="3"> (๕๓) ความเสื่อมเสียศีลธรรม 
              และวัฒนธรรมนั้น มาจากอะไร ถ้ามิใช่มาจากภูตผีปีศาจแห่งการตามใจตัวเองฯ</font></p>
            <p align=JUSTIFY><font face="MS Sans Serif" size="3"> (๕๔) ศีลข้อหนึ่ง 
              ซึ่งห้ามการทำลายชีวิตนั้น ศีลข้อนี้จะมีอยู่ได้ก็ด้วยการบังคับตัวเองไว้เท่านั้น 
              ครั้งปราศจากการบังคับตัวเอง ซึ่งหมายถึง มือ เท้า ปาก ท้อง เมื่อไรแล้ว 
              ศีลข้อนี้ก็กระจัดกระจายหมดฯ</font></p>
            <p align=JUSTIFY><font face="MS Sans Serif" size="3"> (๕๕) การที่ไร้การบังคับตัวเอง 
              ย่อมฆ่าสัตว์ได้เพื่อประโยชน์เพียงความสนุกสนาน หรือสนุกมือ แม้สัตว์ที่มีบุญคุณเหนือศีรษะคนทุกคนที่กินข้าว 
              เช่น วัว ควาย เป็นต้น เราก็ยังได้เห็นคน พากันฆ่าสัตว์เหล่านี้กินเพื่อความเมามายฯ</font></p>
            <p align=JUSTIFY><font face="MS Sans Serif" size="3"> (๕๖) ใจที่ต่ำขนาดที่มองไม่เห็นอุปการคุณของสัตว์ที่มีแก่ตน 
              เช่น วัวควายเป็นต้น มิใช่จะหยุดอยู่เพียงนั้น ย่อมค่อย ๆ เขยิบขึ้นมาจนถึงไม่มองเห็นอุปการคุณของเพื่อนมนุษย์ด้วยกัน 
              ซึ่งทำให้เกิดการลืมนึกถึงเพื่อนร่วมโลกกัน หรือเพื่อนเกิดแก่เจ็บตายด้วยกัน 
              จึงฆ่าได้แม้กระทั่งคนฯ</font></p>
            <p align=JUSTIFY><font face="MS Sans Serif" size="3"> (๕๗) กระทั่งบิดามารดาก็บันดาลโทสะฆ่าได้; 
              กระทั่งฆ่าพระอรหันต์ ก็ฆ่าได้ในที่สุด ในเมื่อปีศาจแห่งการตามใจตัวเองมีอำนาจแก่กล้ารุนแรงยิ่งขึ้นมาฯ</font></p>
            <p align=JUSTIFY><font face="MS Sans Serif" size="3"> (๕๘) การวางแผนการทางเศรษฐกิจ 
              การเมืองและการทหาร เพื่อฆ่าเพื่อนมนุษย์ตาดำ ๆ ด้วยกัน คราวละหมื่นคราวละแสนคนก็ต้องเป็นสิ่งที่ทำได้ลงคออย่างง่ายดาย 
              สำหรับบุคคลที่เต็มไปด้วยปีศาจแห่งการตามใจตัวเองฯ</font></p>
            <p align=JUSTIFY><font face="MS Sans Serif" size="3"> (๕๙) ศีลข้อที่สอง 
              คือการไม่ถือเอาสิ่งของที่เจ้าของไม่ได้ให้นั้น คนที่ไม่บังคับตัวเองย่อมแย่งชิงประโยชน์ของผู้อื่นมาเป็นของตนทั้งโดยตรงและโดยอ้อม 
              ทั้งอย่างหยาบคายดุร้ายที่สุดและสุภาพแนบเนียนที่สุดฯ</font></p>
            <p align=JUSTIFY><font face="MS Sans Serif" size="3"> (๖๐) คนบางพวกไม่บังคับตัวเอง 
              แล้วก็ขี้เกียจ เมื่อขี้เกียจก็ขาดแคลน หรือยากจน เมื่อจนแล้วก็ยังตามใจตัวเองอยู่อีก 
              ก็ลักขโมย ครั้นเขาขัดขวาง ก็เลยทำอันตรายให้ต่อไปอีกฯ</font></p>
            <p align=JUSTIFY><font face="MS Sans Serif" size="3"> (๖๑) การใช้อุบายทางการเมืองหรือเศรษฐกิจเพื่อล้วงเอาประโยชน์ของเพื่อนบ้าน 
              มาเป็นของตนนั้น ก็เพราะอำนาจของปีศาจแห่งการตามใจตัวเอง ตัวเดียวกันนั่นเองฯ</font></p>
            <p align=JUSTIFY><font face="MS Sans Serif" size="3"> (๖๒) ศีลข้อสาม 
              คือการไม่ล่วงละเมิดต่อของรักของใคร่ของผู้อื่น เราจะเห็นได้ว่า มีการล่วงก็เพราะอำนาจปีศาจ 
              แห่งการตามใจตัวเองโดยตรง ยิ่งกว่าศีลข้อใดหมดฯ</font></p>
            <p align=JUSTIFY><font face="MS Sans Serif" size="3"> (๖๓) ไม่มีใครต้องตายเพราะไม่ได้ทำชู้; 
              แต่แล้ว เราก็ยังเห็นคนทำชู้ และคนบางพวกกลับเห็นเป็นเกียรติในการที่ตนทำชู้เก่งและโอ้อวดกัน 
              เพราะเรื่องนี้ ในพวกที่นิยมการทำชู้ด้วยกัน แทนที่จะละอายว่า การทำเช่นนั้น 
              คือการก้มศีรษะ ลงเป็นทาสของปีศาจแห่งการตามใจตัวเองฯ</font></p>
            <p align=JUSTIFY><font face="MS Sans Serif" size="3"> (๖๔) ศีล ข้อกาเมนั้น 
              คือ ห้ามล่วงเกินต่อของรักของใคร่ทุกชนิดของผู้อื่น หาใช่ห้ามแต่การทำชู้อย่างเดียว 
              ตามความเข้าใจของคนบางคนไม่ แม้แต่เด็กเล็ก ๆ ไม่เคียงสาในเรื่องกามารมณ์ 
              ก็มีส่วนที่จะต้องถือศีลข้อนี้โดยเคร่งครัดฯ</font></p>
            <p align=JUSTIFY><font face="MS Sans Serif" size="3"> (๖๕) ความหมายของศีลข้อกาเม 
              คือ ห้ามล่วงเกินของรักของใคร่ผู้อื่น เช่นเด็กคนหนึ่งมีดินสอ หรือของเล่นอย่างใดอย่างหนึ่งซึ่งรักมาก 
              หวงมาก จนไม่ประสงค์ให้ใครมาแตะต้องแล้ว เด็กอีกคนหนึ่งต้องไม่ลูบคลำสิ่งนั้น 
              ให้เป็นที่ขัดใจเด็กที่เป็นเจ้าของเอาทีเดียวฯ</font></p>
            <p align=JUSTIFY><font face="MS Sans Serif" size="3"> (๖๖) ท่านทั้งหลาย 
              จงชี้แจงสั่งสอนลูกหลานเล็ก ๆ ของท่านให้รู้จักศีลข้อที่สามนี้ ไปเสียตั้งแต่เล็ก 
              ๆ ทีเดียวเถิด โตขึ้นจะไม่ลำบากในการถือศีลข้อนี้ ซึ่งเป็นเครื่องช่วยรักษาโลกให้สะอาดฯ</font></p>
            <p align=JUSTIFY><font face="MS Sans Serif" size="3"> (๖๗) การกล่าวเท็จทางวาจา 
              ทางตัวหนังสือ ทางกิริยาท่าทางก็ตาม ล้วนแต่มีความมุ่งหมาย เพื่อให้ได้ประโยชน์อย่างใดอย่างหนึ่งแก่ตัวทั้งนั้น 
              อย่างน้อยที่สุดก็เพื่อความสนุกสนาน หรือแม้แต่ได้เกียรติว่าคุยเรื่องโกหกสนุกฯ</font></p>
            <p align=JUSTIFY><font face="MS Sans Serif" size="3"> (๖๘) การกล่าวเท็จนั้น 
              คือ การหาประโยชน์ใส่ตัวหรือพวกของตัว โดยใช้วาจาเป็นเครื่องมือนั่นเอง 
              เมื่อบังคับตัวเองไม่ได้ ในทางที่จะไม่แสวงหาประโยชน์โดยไม่ชอบธรรม 
              คนก็กล่าวเท็จด้วยวาจา ซึ่งไม่ต้องลงทุนลงแรงมาก เหมือนการกระทำอย่างอื่นฯ</font></p>
            <p align=JUSTIFY><font face="MS Sans Serif" size="3"> (๖๙) โลกเราปั่นป่วนส่วนมากสมัยนี้ 
              ก็เนื่องจากการไม่มีศีลธรรมข้อที่สี่ ของพวกนักการเมืองเจ้าเล่ห์ของโลกนั่นเอง 
              เล่ห์เหลี่ยมต่าง ๆ นั้นก็มิใช่อะไรอื่น ไปจากการกล่าวเท็จด้วยกิริยาอาการ 
              ซึ่งภูตผีปีศาจแห่งการตามใจตัวเองเข้ามาบังคับให้ทำฯ</font></p>
            <p align=JUSTIFY><font face="MS Sans Serif" size="3"> (๗๐) ศีลข้อที่ห้า 
              ซึ่งห้ามการดื่มน้ำเมา เราจะยิ่งเห็นชัดขึ้นไปอีกว่า ศีลข้อนี้เสียไป 
              เพราะการตามใจตัวเองล้วน ๆ ฯ</font></p>
            <p align=JUSTIFY><font face="MS Sans Serif" size="3"> (๗๑) น้ำเมา มิใช่ยา 
              มิใช่อาหารถ้าเป็นยาหรืออาหารก็ใช้อย่างอื่นหรือโดยวิธีอื่นซึ่งผิดจากที่ใช้กันอยู่อย่างน้ำเมาคือเพื่อมอมตัวเองให้เกิดอาการ 
              และความรู้สึกอย่างภูตผีปีศาจขึ้นในใจของตัวเองฯ </font></p>
            <p align=JUSTIFY><font face="MS Sans Serif" size="3"> (๗๒) ในสมัยที่คนหันหลังให้ศาสนาของตนมากขึ้นเช่นนี้ 
              คนก็ย่อมกินน้ำเมามากขึ้นกว่าแต่ก่อน เป็นธรรมดา, ซึ่งทำให้ความเป็นมนุษย์น้อยลง 
              ๅ และมีความเป็นภูตผีปีศาจมากขึ้น ๆ ในโลกนี้ แม้ในประเทศไทยเราก็เห็นได้ว่าคนกินน้ำเมากันมากขึ้นฯ 
              </font></p>
            <p align=JUSTIFY><font face="MS Sans Serif" size="3"> (๗๓) ในระยะสิบปีมานี้พลเมืองของประเทศไทยมิได้เพิ่มขึ้นถึงหนึ่งเท่าตัวเลย 
              แต่ในระยะสิบปีมานี้ ปริมาณการผลิตน้ำเมาเพิ่มมากขึ้นหลายเท่าตัว จนท่านผู้เฒ่าบางคนเกิดฉงนในน้ำเมาที่กองอยู่เต็มท่าเรือหรือสถานีรถไฟ 
              ว่าน้ำเมาจำนวนมากมายเหล่านี้ เขาจะเอาไป อาบช้าง อาบม้าที่ไหนกันฯ 
              </font></p>
            <p align=JUSTIFY><font face="MS Sans Serif" size="3"> (๗๔) จงได้คิดดูเถิดว่า 
              เมื่อเราใจสูงเป็นมนุษย์คือมีความสะอาด-สว่าง-สงบอยู่ในใจนั้น น้ำเมาจะดื้อเข้าไปในปากของเราได้หรือไม่ 
              และเมื่อใจของเราต่ำเป็นใจปีศาจ คือ สกปรก มืดมัว และเร่าร้อน น้ำเมาเข้าคอได้ง่ายดายเพียงไร; 
              ในที่สุดก็จะตอบคำถามได้ ด้วยตัวของท่านเองว่ามนุษย์กินน้ำเมาหรือปีศาจกินน้ำเมากันแน่ฯ 
              </font></p>
            <p align=JUSTIFY><font face="MS Sans Serif" size="3"> (๗๕) เมื่อน้ำเมา 
              คือสิ่งที่ทำคนให้หมดความเป็นมนุษย์ แต่ให้เกิดมีความเป็นปีศาจขึ้นแทนดังนี้แล้ว 
              ผู้ดื่มจะทำการแก้ไขภาวะความตกต่ำในทางใจของตนได้ โดยวิธีไร? เมื่อแก้ไขของตัวเองก็ไม่ได้แล้ว 
              จะช่วยแก้ไขของบ้านเมือง หรือประเทศชาติได้อย่างไรต่อไปอีก ขอให้ลองนึกฯ 
              </font></p>
            <p align=JUSTIFY><font face="MS Sans Serif" size="3"> (๗๖) เพราะปีศาจ 
              แห่งการตามตัวเองตัวเดียวกันนั้นเอง ที่ทำให้คำสอนของพระศาสดาในข้อที่ห้าเป็นหมันไป 
              แม้ในหมู่แห่งคนที่เรียกตัวเองว่า พุทธบริษัท ในสมัยนี้เป็นจำนวนไม่น้อยฯ 
              </font></p>
            <p align=JUSTIFY><font face="MS Sans Serif" size="3"> (๗๗) การตามใจตัวเอง 
              อันเป็นปีศาจแห่งการทำลายล้างนั้น ได้ทำลายศีลธรรมของศาสนา ๕ ประการหมดสิ้นแล้ว 
              ยังทำลายต่อไปถึงธรรมะข้ออื่น ๆ ต่อไปไม่มีที่สิ้นสุดซึ่งมีแต่จะทำให้การหันหลังให้ศาสนาดำเนินต่อไป 
              ไม่มีที่สิ้นสุดเช่นกันฯ </font></p>
            <p align=JUSTIFY><font face="MS Sans Serif" size="3"> (๗๘) การตามใจตัวเอง 
              เป็นไฝฝ้าปิดบังดวงตาไม่ให้เห็นสิ่งที่ควรจะเห็น พรางตาทำให้เห็นกงจักรเป็นดอกบัว 
              ทำให้เห็นแต่ช่องทางสำหรับแก้ตัว ในเมื่อตนต้องการเหยียบย่ำศีลธรรม 
              เพื่อก้าวไปสู่การตามใจตัวเองที่ยิ่ง ๆ ขึ้นไปฯ </font></p>
            <p align=JUSTIFY><font face="MS Sans Serif" size="3"> (๗๙) การนั่งฟังเทศน์ทีไร 
              บางคนเป็นต้องรู้สึกเมื่อยหลัง แม้ในเวลาไม่ถึงชั่วโมง แต่ถ้าเล่นการพนัน 
              ก็นั่งได้ด้วยความรู้สึกสนุกสนานตั้งหลาย ๆ ชั่วโมงก็ไม่เคยบ่นเมื่อยหลัง 
              เท่านั่งฟังเทศน์ฯ </font></p>
            <p align=JUSTIFY><font face="MS Sans Serif" size="3"> (๘๐) บางคนที่ปีศาจสิงยิ่งไปกว่านั้น 
              ก็นั่งอยู่กับวงไพ่ได้ถึง ๒๔ ชั่วโมง โดยไม่ต้องลุก; ให้เขาเอาอาหารมาให้บริโภคที่ตรงนั้นและถ้าทำได้ก็จะถ่ายอุจจาระปัสสาวะที่ตรงนั้นซ้ำไป 
              ทั้งนี้เพื่ออย่าให้ต้องละไปจากวงนั่นเอง ถ้าต้องนั่งฟังเทศน์นานถึงเท่านั้น 
              เขาจะบ่นสักเท่าไรฯ </font></p>
            <p align=JUSTIFY><font face="MS Sans Serif" size="3"> (๘๑) การบ่นเมื่อต้องนั่งฟังเทศน์ 
              นั้นเป็นการบ่นที่ออกมาจากจิตใจที่มีความสูง อย่างมีความเป็นมนุษย์ 
              หรือออกมาจากจิตใจที่มีความต่ำอย่างมีความเป็นปีศาจแห่งการตามใจตัวเอง 
              พูดกันง่าย ๆ ก็คือ มนุษย์บ่นหรือปีศาจบ่นกันแน่ฯ </font></p>
            <p align=JUSTIFY><font face="MS Sans Serif" size="3"> (๘๒) อบายมุข หรือประตูนรกแห่งการพนันนี้เปิดกว้างทั่วไปหมด 
              เพราะอะไร ถ้าปิดประตูนรกประตูนี้กันไม่สำเร็จ ทั้งที่ตำรวจเต็มเมือง 
              เพราะอะไร ถ้ามิใช่เพราะอำนาจของปีศาจแห่งการตามใจตัวเอง ที่ทำให้นั่งฟังเทศน์สักชั่วโมงเดียว 
              ก็รู้สึกเมื่อยหลังตัวนี้ฯ </font></p>
            <p align=JUSTIFY><font face="MS Sans Serif" size="3"> (๘๓) ถ้าจะต้องไปฟังเทศน์ตามวัด 
              หรือที่ใด ๆ ก็ตาม มีความรู้สึกออกมาจากภายในว่า ไม่มีเวลา ไม่มีคนอยู่บ้าน 
              ครั้นถึงทีจะไปดูหนัง ดูละคร ทุกคืนก็มีเวลา แม้จะไปกันทั้งพ่อ ทั้งแม่ 
              ทั้งลูก ก็มีคนเฝ้าบ้าน คือ ลูกกุญแจฯ </font></p>
            <p align=JUSTIFY><font face="MS Sans Serif" size="3"> (๘๔) ถ้าต้องทำงานในหน้าที่ของตนให้มากสักหน่อย 
              ก็รู้สึกเหนื่อยและกลัวสุขภาพทรุดโทรม แต่เต้นรำหรือรำวงก็อยู่ได้ถึงตีหนึ่ง 
              ตีสอง ไม่มีความรู้สึกเหนื่อย หรือรู้สึกกลัวสุขภาพทรุดโทรม ท่านทั้งหลายจงคิดดูเองเถิดว่า 
              นี่เป็นเพราะมันมีอะไรเข้าสิงฯ </font></p>
            <p align=JUSTIFY><font face="MS Sans Serif" size="3"> (๘๕) ปีศาจแห่งการตามใจตัวเอง 
              ที่สิงคนให้หันหลังให้ศาสนาได้ทำให้หลงไปว่าความเป็นมนุษย์ที่ถูกต้องมีอยู่ในนั้น 
              หรือความเป็นมนุษย์ที่ถูกต้อง สมัยนี้ต้องเป็นเช่นที่กำลังนิยมกันอยู่นั้นฯ 
              </font></p>
            <p align=JUSTIFY><font face="MS Sans Serif" size="3"> (๘๖) ถ้าคนในโลกตกอยู่ภายใต้อำนาจของปีศาจตัวนี้กันทั้งหมดแล้ว 
              โลกเราจะอยู่ในสภาพเช่นไร? สิ่งที่เรียกว่าอบายมุข หรือ ประตูนรก ก็จะเปลี่ยนความหมายเป็นประตูอะไรไป 
              ในเมื่อคนจำนวนมากพากันนิยมเดินเข้าสู่ประตูนี้ ด้วยชื่นตามากขึ้นฯ 
              </font></p>
            <p align=JUSTIFY><font face="MS Sans Serif" size="3"> (๘๗) เราพากันเดินลงสู่ประตูแห่งอบายมุขทุก 
              ๆ อย่าง ทั้งที่ปากร้องบอกป่าวแก่กันและกัน ให้ช่วยกันแก้ไขความเสื่อมโทรมทางเศรษฐกิจทางศีลธรรม 
              ทางวัฒนธรรมและอื่น ๆ อยู่เป็นคุ้งเป็นแคว; เหล่านี้เป็นเพราะการถูกหลอนของปีศาจตัวไหน 
              ถ้าไม่ใช่ปีศาจของการตามใจตัวเองฯ </font></p>
            <p align=JUSTIFY><font face="MS Sans Serif" size="3"> (๘๘) วัฒนธรรมนั้น 
              คือ ความมีระเบียบเรียบร้อย อันเป็นที่ตั้งแห่งความผาสุก และน่าเลื่อมใสในการกินอาหาร 
              การแต่งกาย การอยู่อาศัย การเจ็บไข้ การสมาคม เป็นต้นฯ </font></p>
            <p align=JUSTIFY><font face="MS Sans Serif" size="3"> (๘๙) ท่านทั้งหลายลองหยั่งคิดดูสักแวบหนึ่งว่า 
              คนที่ปีศาจแห่งการตามใจตัวเอง เข้าสิงนั้น จะสามารถรักษาระเบียบวัฒนธรรมเหล่านั้นให้ถึงขนาด 
              เป็นที่ตั้งแห่งความผาสุกและความน่าเลื่อมใสได้อย่างไรกันฯ </font></p>
            <p align=JUSTIFY><font face="MS Sans Serif" size="3"> (๙๐) เมื่อผีแห่งการตามใจตัวเองเข้าสิงแล้วเพียงแต่อากาศร้อนนิดเดียวก็เปลือยตัว 
              ออกมาสู่ที่ธารกำนัล เพียงเพื่อความสะดวกก็เททิ้งของโสโครกไว้ประดับบริเวณบ้านหรือที่สาธารณะ; 
              เพียงแต่ตามใจผีที่ตะกละก็มีการกิน ที่มูมมามไร้ระเบียบฯ </font></p>
            <p align=JUSTIFY><font face="MS Sans Serif" size="3"> (๙๑) ความมีวัฒนธรรมนั้น 
              อยู่รวมกันไม่ได้กับปีศาจแห่งการตามใจตัวเอง ถ้าคนมีใจสูงถึงขนาดที่ยังเห็นวัฒนธรรมเป็นของมีค่าและจำเป็นอยู่ 
              ก็ต้องระมัดระวังปีศาจอันร้ายกาจตัวนี้ฯ </font></p>
            <p align=JUSTIFY><font face="MS Sans Serif" size="3"> (๙๒) ความยุ่งยากที่พวกเรากำลังได้รับเป็นพิเศษ 
              และขอร้องให้ร่วมมือกันทำการแก้ไขกันเป็นการใหญ่ในเวลานี้นั้น ก็กล่าวได้ว่าเป็นผลอันสืบเนื่องมาจากการที่โลกมีสงคราม 
              ยิ่งมีสงครามขนาดใหญ่เพียงใด ก็ยิ่งมีผลสืบเนื่อง เป็นความทุกข์ยากขนาดใหญ่ตามขึ้นเพียงนั้นฯ 
              </font></p>
            <p align=JUSTIFY><font face="MS Sans Serif" size="3"> (๙๓) การทำสงครามก็ดี 
              ความยากเข็ญอย่างอื่นก็ดี แม้จะมีรูปร่างผิดแผกแตกต่างกันเพียงไร ย่อมมีมูลเหตุอย่างเดียวกันทั้งนั้น 
              กล่าวคือการที่คนในโลก เป็นมนุษย์กันน้อยลงทุกที หรือไม่เป็นกันเสียเลยนั่นเองฯ 
              </font></p>
            <p align=JUSTIFY><font face="MS Sans Serif" size="3"> (๙๔) คนในโลกยิ่งตามใจตัวเองยิ่งขึ้นเพียงไร 
              ก็ยิ่งทำโลกให้ประสบกับสงครามเร็วยิ่งขึ้น และขนาดความรุนแรงยิ่งขึ้นเพียงนั้น 
              ข้อนี้เป็นเพราะเหตุใด เราทั้งหลายจงได้พิจารณากันดูให้ละเอียดลออเป็นพิเศษฯ 
              </font></p>
            <p align=JUSTIFY><font face="MS Sans Serif" size="3"> (๙๕) การตามใจตัวเอง 
              เป็นสิ่งที่นำไปสู่สงคราม และความวิบัติอย่างอื่น ๆ อย่างที่จะหลีกเลี่ยงไม่ได้นั้น 
              เป็นเพราะการตามใจตัวเอง เป็นสิ่งที่ไม่มีความสิ้นสุด ยิ่งตามใจตัวเองให้มากขึ้นเท่าใด 
              ก็ยิ่งออกห่างไปจากความรุ้สึกอิ่ม รู้สึกพอมากขึ้นเท่านั้นฯ </font></p>
            <p align=JUSTIFY><font face="MS Sans Serif" size="3"> (๙๖) แม้ชาวโลกจะพากันถือหลัก 
              ตามใจตัวเอง แล้วพยายามให้มากเพียงไร ก็ไม่มีวันหรือเวลาที่จะได้ประสบความสำเร็จในเรื่องนี้ 
              เพราะกิเลสตัวนี้ย่อมมีปกติวิ่งออกหน้าสิ่งต่าง ๆ ที่ประดิษฐ์ขึ้นสนองความอยากของตนอย่างไม่มีเวลาที่จะไล่ทันกันเลยฯ 
              </font></p>
            <p align=JUSTIFY><font face="MS Sans Serif" size="3"> (๙๗) ไฟไม่เคยอิ่มเคยพอด้วยเชื้อเพลิงฉันใด 
              การตามใจตัวเองก็ไม่มีวันอิ่มวันพอด้วยสิ่งที่ช่วยกันประดิษฐ์ขึ้นบำรุงบำเรอตนฉันนั้น 
              เรายิ่งเอาเชื้อเพลิงโหมเข้าไปในไฟอย่างประชดแดกดัน เพื่อให้มันอิ่มมันพอเสียที 
              มันกลับกลายเป็นไฟกองใหญ่ขึ้นกว่าเดิม มีความร้อนสูงยิ่งขึ้นกว่าเดิมฯ 
              </font></p>
            <p align=JUSTIFY><font face="MS Sans Serif" size="3"> (๙๘) แม้เราจะประชดด้วยเชื้อเพลิง 
              ให้เป็นไฟที่พุ่งถึงพรหมโลก เพื่อให้มันอิ่มด้วยเชื้อเพลิงกันเสียที 
              มันก็ยิ่งเป็นไฟที่ต้องการเชื้อเพลิง เพิ่มมากขึ้นกว่าเดิมอยู่นั่นเองฯ 
              </font></p>
            <p align=JUSTIFY><font face="MS Sans Serif" size="3"> (๙๙) การตามใจตัวเองของคนในโลก 
              แม้จะพยายามตามกันสักเท่าใด ๆ ก็ยิ่งมีแต่จะทำให้ยิ่งอยากตามใจตัว 
              มากยิ่งขึ้นไปกว่านั้นอยู่เพียงนั้นฯ </font></p>
            <p align=JUSTIFY><font face="MS Sans Serif" size="3"> (๑๐๐) บังคับการตามใจตัวเองไว้ไม่ได้ 
              ก็ต้องตกเป็นทาสของอารมณ์ ก้มหน้าแสวงหาสิ่งมาสนองความอยากของตนด้วยความสมัครใจ 
              ยิ่งสนองมากเท่าใด ก็ยิ่งทำให้ตนตกเป็นทาสของเหยื่อโลกมากเท่านั้น 
              จนกระทั่งในที่สุด หาสิ่งมาสนองความอยากของตนโดยทางที่ชอบธรรม ไม่ทันแก่ความต้องการ 
              ก็ต้องหาทางแสวงโดยไม่คำนึงถึงความผิดชอบชั่วดีฯ</font></p>
            <p align=JUSTIFY><font face="MS Sans Serif" size="3">  (๑๐๑) ในสมัยที่คนในโลกอวดกันว่าเจริญด้วยการศึกษานี้ 
              มิได้หมายความว่าจะสามารถหยุดการตามใจตัวเองได้ โดยที่ได้สามารถประดิษฐ์สร้างสิ่งต่าง 
              ๆ ขึ้นสนองความอยากของตนจนรู้สึก ว่าอิ่มว่าพอแม้แต่น้อยฯ</font></p>
            <p align=JUSTIFY><font face="MS Sans Serif" size="3"> (๑๐๒) ยิ่งมีการศึกษามาก 
              ก็ยิ่งรู้จักนึกอยากให้แปลก ๆ วิตถารออกไป ยิ่งประดิษฐ์อะไรขึ้นมาสนองความอยากได้อย่างแปลก 
              ๆ ความอยากก็ยิ่งแล่นออกหน้าสิ่งที่สร้างขึ้นสนองต่อไปอีกฯ</font></p>
            <p align=JUSTIFY><font face="MS Sans Serif" size="3"> (๑๐๓) สมัยวิทยาศาสตร์ 
              ที่คนสามารถสร้างสิ่งต่าง ๆ ขึ้นบำเรอซึ่งกันและกัน จนดูคล้ายของทิพย์เข้าไปนั้น 
              ความอยากใหม่ ๆ ในการที่จะตามใจตัวเอง ก็ยิ่งทวีขึ้นตามส่วนฯ</font></p>
            <p align=JUSTIFY><font face="MS Sans Serif" size="3"> (๑๐๔) การศึกษาอันกว้างขวางของคนในโลกแห่งสมัยนี้ 
              ได้กลายเป็นเพียงเครื่องมือ สำหรับสร้างสรรเหยื่อสำหรับบวงสรวงปีศาจแห่งการตามใจตัวเอง 
              ไปจนหมดสิ้น ซึ่งมีแต่จะทำตัวให้ตกเป็นทาสแห่งอารมณ์มากยิ่งกว่าแต่ก่อนอย่างน่าสมเพชฯ</font></p>
            <p align=JUSTIFY><font face="MS Sans Serif" size="3"> (๑๐๕) มติมหาชนสมัยนี้ 
              เอาแต่จะให้ทุกคนได้มีความสนุกสนานเอร็ดอร่อยทางเนื้อหนังมากขึ้นไป 
              ไม่มีขีดสุด ภายใต้นามศัพท์อันไพเราะว่า การกินดีอยู่ดี, การศึกษาค้นคว้าก็ต้องหมุนเข็มแห่งความมุ่งหมายมุ่งไปทางนี้, 
              นักการเมือง นักเศรษฐกิจ นักการทหาร ล้วนแต่มีหน้าที่ ทำเพื่อให้สำเร็จ 
              ตามความประสงค์อันนี้ฯ</font></p>
            <p align=JUSTIFY><font face="MS Sans Serif" size="3"> (๑๐๖) อุบายทางเศรษฐกิจ 
              การเมือง และการทหารนั้นเองหากมีโอกาสเมื่อไร คนเราก็ใช้กันไปในทางสำหรับกวาดล้อม 
              เอาประโยชน์ของผู้อื่น มาเป็นของตน ทั้งทางตรงและทางอ้อม, ทั้งต่อหน้าและลับหลัง 
              เมื่อฝ่ายหนึ่งรู้ทัน ทำการต้านทานหรือป้องกัน, สิ่งที่เรียกว่าสงคราม 
              ก็เป็นสิ่งที่หลีกเลี่ยงไม่ได้ฯ</font></p>
            <p align=JUSTIFY><font face="MS Sans Serif" size="3"> (๑๐๗) เมื่อการตามใจตัวเอง 
              เข้ามาเป็นเจ้าเหนือใจคนเราแล้ว การศึกษา ซึ่งควรจะเป็นเครื่องมือสร้างสันติภาพ 
              ก็มากลายเป็นเครื่องมือของปีศาจ แห่งการตามใจตัวเอง สุมเผาสัตว์โลก 
              ให้รุ่มร้อนไปทุกหัวระแหงฯ</font></p>
            <p align=JUSTIFY><font face="MS Sans Serif" size="3"> (๑๐๘) ความเดือดร้อนระส่ำระสายเกิดขึ้น 
              หรือมีอยู่ในที่ไหน เราจะค้นพบปีศาจแห่งการตามใจตัวเอง ซ่อนตัวอยู่ภายใต้ 
              ในที่นั้นเสมอไปฯ</font></p>
            <p align=JUSTIFY><font face="MS Sans Serif" size="3"> (๑๐๙) เมื่อปีศาจแห่งการตามใจตัวเอง 
              ยังสิงใจคนในโลกอยู่เพียงใดแล้ว การศึกษาก็ตาม การค้นคว้าก็ตาม การปฏิบัติงานไปตามหลักแห่งการศึกษาค้นคว้านั้น 
              ๆ ก็ตาม ย่อมกลายเป็นเครื่องทำโลกให้ลุกเป็นไฟอย่างไม่มีวันจะดับได้อย่างผิดตรงกันข้าม 
              จากวัตถุที่ประสงค์ของการศึกษา ที่เราเคยพากันหวังว่าจะเป็นเครื่องนำมาซึ่งสันติภาพอันถาวรฯ</font></p>
            <p align=JUSTIFY><font face="MS Sans Serif" size="3"> (๑๑๐) ความเจริญก้าวหน้าในทางตามใจตัวเอง 
              เพื่อให้ได้มาซึ่งความสุขทางเนื้อทางหนังอย่างไม่มีการอิ่มการพอนี้เอง 
              เป็นมูลเหตุอันแท้จริงของสงคราม ทั้งในอดีต ปัจจุบันและอนาคตฯ</font></p>
            <p align=JUSTIFY><font face="MS Sans Serif" size="3"> (๑๑๑) แม้จะได้อวดอ้างว่า 
              สามารถจัดการศึกษาให้ถูกต้อง แนบเนียนฉลาดเฉลียวเพียงไร การเห็นแก่ความสุขทางเนื้อหนังยังคงต้องเป็นบ่อเกิดของความยากเข็ญในโลกอย่างเร้นลับลึกซึ้ง 
              แนบเนียน เพียงนั้นอยู่นั่นเองฯ</font></p>
            <p align=JUSTIFY><font face="MS Sans Serif" size="3"> (๑๑๒) บัดนี้โลกเราตกลึกเช้ามาในหล่มนี้ 
              ถึงเพียงนี้แล้ว เราก็พากันสอดส่ายตาหาลู่ทางสำหรับแก้ไข, แต่ในที่สุดผลก็จะยังคงเป็นความล้มเหลวอย่างเดียวกันอีก 
              นั่นเอง ในเมื่อผู้ที่จะทำการแก้ไข ยังสมัครที่จะบูชาปีศาจแห่งการตามใจตัวเองอยู่ร่ำไปฯ</font></p>
            <p align=JUSTIFY><font face="MS Sans Serif" size="3"> (๑๑๓) โรคร้ายเกิดขึ้นจากการตามใจตัวเองแล้ว 
              ยังจะขืนใช้ยาแก้ คือการตามใจตัวเองอีก มันก็เหมือนกับเอาน้ำโคลน มาล้างมือที่เปื้อนโคลน 
              ฉันใดก็ฉันนั้นฯ</font></p>
            <p align=JUSTIFY><font face="MS Sans Serif" size="3"> (๑๑๔) การที่ความยากเข็ญเกิดขึ้นในโลก 
              และทวียิ่ง ๆ ขึ้นไปตามส่วนแห่งความเจริญของการศึกษาก็ตาม, และการที่เราพากันแก้ไขสิ่งร้ายเหล่านี้ให้กลายเป็นดี 
              ไม่ได้ก็ตาม, ทั้งหมดนี้เป็นเพราะอำนาจของปีศาจแห่งการตามใจตัวเอง 
              ตัวเดียวกันแท้ฯ</font></p>
            <p align=JUSTIFY><font face="MS Sans Serif" size="3"> (๑๑๕) ที่ได้เอ่ยชื่อถึงปีศาจแห่งการตามใจตัวเองมานับด้วยสิบ 
              ๆ ครั้งเช่นนี้ ก็เนื่องมาจากมันมีความสำคัญในการก่อทุกข์เข็ญขึ้นในโลกอย่างใหญ่หลวงกว้างขวาง 
              ทั้งโดยส่วนบุคคลและส่วนรวมจริง ๆ เราจงมาช่วยกันกำจัดศัตรูอันร้ายกาจของโลกตัวนี้กันเถิดฯ</font></p>
            <p align=JUSTIFY><font face="MS Sans Serif" size="3"> (๑๑๖) ในการที่จะกำจัดปีศาจแห่งการตามใจตัวเอง 
              อันเป็นศัตรูอันร้ายกาจของโลกตัวนี้ เราต้องใช้อาวุธที่เป็นของตรงกันข้าม 
              กล่าวคือการบังคับตัวเอง, เราต้องเลิกตามใจตัวเอง แล้วหันไปตามใจพระศาสดาของตนฯ</font></p>
            <p align=JUSTIFY><font face="MS Sans Serif" size="3"> (๑๑๗) การตามใจศาสดาของตน 
              ๆ ก็คือการปฏิบัติตามคำสอนในพระศาสนาอย่างเคร่งครัด, ศาสนาทุกศาสนาตรงกันหมด 
              คือให้บังคับตัวเอง เมื่อเป็นเช่นนี้ การตามใจตัวเอง ก็สูญหายไปจากโลก 
              และปีศาจร้ายตัวที่สำคัญนั้น ก็จะไม่เยี่ยมกรายมาอีกฯ</font></p>
            <p align=JUSTIFY><font face="MS Sans Serif" size="3"> (๑๑๘) ในการบังคับตัวเองนี้ 
              จะเป็นทั้งการแก้ไขความทุกข์ที่มีอยู่แล้วให้หมดไป และป้องกันความทุกข์ใหม่ไม่ให้เกิดขึ้น, 
              ฉะนั้นเราจงตั้งอกตั้งใจในการที่จะอาศัยหลักแห่งพระศาสนา เพื่อการบังคับตัวเอง 
              กันจงทุกคนเถิดฯ</font></p>
            <p align=JUSTIFY><font face="MS Sans Serif" size="3"> (๑๑๙) ท่านทั้งหลายที่เป็นพุทธบริษัท 
              และโดยเฉพาะเป็นฆราวาสด้วยแล้ว นับว่าโชคดีที่สุด ที่พระพุทธเจ้าได้ทรงประทานธรรมะสำหรับฆราวาสไว้โดยเฉพาะ 
              เพื่อการแก้ไขความทุกข์ ทุกอย่างที่จะเกิดขึ้นแก่ฆราวาสทั้งหลายโดยสิ้นเชิงฯ</font></p>
            <p align=JUSTIFY><font face="MS Sans Serif" size="3"> (๑๒๐) ฆราวาสธรรม 
              เป็นธรรมสำหรับฆราวาสโดยตรง ในการที่จะแก้ไขปัญหาส่วนตัว ส่วนครอบครัว 
              ปัญหาของบ้านเมือง ของประเทศชาติ หรือของโลกทั้งสิ้นก็ตาม ธรรมะหมวดนี้ย่อมมีอำนาจเพียงพอ 
              ที่จะใช้ได้ในทุกกรณีฯ</font></p>
            <p align=JUSTIFY><font face="MS Sans Serif" size="3"> (๑๒๑) ท่านจะเลิกเหล้า 
              เลิกบุหรี่ เลิกตามใจตัวในเรื่องเล็ก ๆ น้อย ๆ ท่านก็ต้องใช้ธรรมะหมวดนี้ 
              ซึ่งเป็นแก้วสารพัดนึกสำหรับฆราวาส เราจะบังคับตัวเองให้เว้นอะไร หรือแก้ไขอะไรสำเร็จไม่ได้ 
              ถ้าปราศจากธรรมะหมวดที่เรียกว่า ฆราวาสธรรม นี้ฯ</font></p>
            <p align=JUSTIFY><font face="MS Sans Serif" size="3"> (๑๒๒) ฆราวาสธรรม 
              ข้อต้น คือ สัจจะ ความจริงใจ หมายถึงความซื่อตรง ไม่คดโกงต่อบุคคล 
              ต่อเวลา ต่อหน้าที่การงาน ต่อคำพูดของตัวเอง หรือถ้าสรุปความให้สั้นที่สุดแล้ว 
              ก็คือซื่อตรงต่อตัวเอง ซึ่งหมายถึงเกียรติยศ แห่งความเป็นมนุษย์ของตนนั่นเองฯ</font></p>
            <p align=JUSTIFY><font face="MS Sans Serif" size="3"> (๑๒๓) เมื่อเราเรียกตัวเราว่า 
              มนุษย์ เราก็ต้องซื่อตรงต่อความหมายของคำว่า มนุษย์และเป็นมนุษย์ให้ได้ 
              อย่างถูกต้องตามความหมาย คือ มีใจสูง เพราะใจสะอาด สว่างและสงบฯ</font></p>
            <p align=JUSTIFY><font face="MS Sans Serif" size="3"> (๑๒๔) หากเราซื่อตรงต่อตัวเอง 
              หรือต่อความเป็นมนุษย์ของเราได้แล้ว ไม่ต้องสงสัย ไม่ต้องกลัว เราย่อมซื่อตรงต่อบุคคล 
              ต่อหน้าที่การงาน ต่อเวลา ต่อคำพูด และต่ออะไรได้ทุกอย่าง เพราะฉะนั้นขอให้เราทุกคนจงภาวนาตั้งจิตอธิษฐาน 
              ในการที่จะเป็นมนุษย์ให้ได้จริง ๆ ไม่เป็นแต่เพียงคนฯ</font></p>
            <p align=JUSTIFY><font face="MS Sans Serif" size="3"> (๑๒๕) ความซื่อตรงต่อตนเองนี้ 
              มิใช่ของง่าย มิใช่จะมีได้ง่าย ๆ อย่างปากพูด, แต่ว่าเราไม่ต้องตกใจ 
              เมื่อใครต้องการจะมีสัจจะให้ได้จริง ๆ ไม่เพียงแต่ปากว่า หรือตั้งใจอยู่แต่ในใจแล้ว 
              ก็มีทางที่จะทำได้สำเร็จ คือมี ธรรมะข้อที่สอง ต่อไป ซึ่งเรียกว่า 
              การบีบบังคับใจ หรือเรียกเป็นภาษาบาลีว่า ทมะฯ </font></p>
            <p align=JUSTIFY><font face="MS Sans Serif" size="3"> (๑๒๖) การบีบบังคับใจนี้ 
              พระพุทธเจ้าท่านได้ตรัสสรุปไว้อย่างไพเราะน่าฟังที่สุดว่า ท่านทั้งหลาย 
              จงบีบบังคับใจของท่านให้อยู่ในอำนาจของท่าน เหมือนความช้างที่ฉลาดสามารถบังคับช้างที่ตกน้ำมันฉะนั้นฯ 
              </font></p>
            <p align=JUSTIFY><font face="MS Sans Serif" size="3"> (๑๒๗) คำหนึ่ง 
              ซึ่งท่านจะต้องสนใจจริง ๆ คือ พระพุทธเจ้าท่านได้ตรัสว่า หมอช้างที่ฉลาด 
              มิได้ตรัสว่าหมอช้างเฉย ๆ หรือหมอช้างที่โง่เขลา. เพราะถ้าเป็นหมอช้างธรรมดา 
              หรือหมอช้างที่โง่เขลาแล้ว ก็รังแต่จะถูกช้างสลัดให้ตกลงมา และเหยียบหรือทำอันตรายให้แหลกราญไปเท่านั้นฯ 
              </font></p>
            <p align=JUSTIFY><font face="MS Sans Serif" size="3"> (๑๒๘) ใจของคนเรา 
              ที่มีปีศาจแห่งการตามใจตัวเอง เพื่อความสุขทางเนื้อทางหนังเข้าสิงอยู่นั้นมันเป็นสิ่งที่กลับกรอกและดุร้ายยิ่งกว่าช้างที่ตกน้ำมันเป็นไหน 
              ๆ แล้วเราเป็น หมอช้างที่โง่เขลาจะบังคับมันได้อย่างไรฯ </font></p>
            <p align=JUSTIFY><font face="MS Sans Serif" size="3"> (๑๒๙) การบีบบังคับใจให้อยู่ในอำนาจ 
              เพื่อรักษาสัจจะเอาไว้ให้ได้นั้น เราต้องอาศัยการทำตนให้เหมือนหมอช้างที่ฉลาดสามารถรู้เท่าทันเล่ห์เหลี่ยมของช้างทุกประการฯ 
              </font></p>
            <p align=JUSTIFY><font face="MS Sans Serif" size="3"> (๑๓๐) มารยาหรือเล่ห์เหลี่ยมของใจที่คอยแต่จะเถลไถล 
              มีอยู่อย่างไรในใจเรา เราก็พอจะรู้ แต่ดูเหมือนเราไม่สมัครที่เป็นหมอช้างที่ฉลาดนั้นมากกว่า 
              โดยหาทางแก้ตัวต่าง ๆ นานา จนได้เป็นหมอช้างที่เหลงไหลไม่ได้เรื่องฯ 
              </font></p>
            <p align=JUSTIFY><font face="MS Sans Serif" size="3"> (๑๓๑) เมื่อการบีบบังคับใจให้อยู่ในอำนาจแล้ว 
              ก็ย่อมจะต้องเกิดการเจ็บปวดขึ้นเป็นธรรมดา เพราะฉะนั้นเราจำต้องมี 
              ธรรมะข้อที่สาม ต่อไป ซึ่งเรียกว่า ความอดกลั้น หรือ ขันติ หมายถึงความอดทนได้ 
              รอได้ คอยได้ จนกว่าจะประสบความสำเร็จฯ </font></p>
            <p align=JUSTIFY><font face="MS Sans Serif" size="3"> (๑๓๒) ขอให้คิดดูเถิดว่า 
              แม้ในกรณีที่ทำชั่วทำเลว ก็ยังต้องอาศัยความอดกลั้นอดทนรอได้ คอยได้เหมือนกัน 
              แล้วเหตุใดในกรณีที่เป็นการทำความดี ซึ่งยากไปกว่าการทำชั่วนั้น จะไม่ต้องมีความอดกลั้นอดทนกันเล่าฯ 
              </font></p>
            <p align=JUSTIFY><font face="MS Sans Serif" size="3"> (๑๓๓) โจรขโมย 
              ที่พยายามทำการปล้นสะดม หรือตัดช่องย่องเบา เขายังต้องอดทน จนกว่าจะทำโจรกรรมนั้น 
              ๆ ได้สำเร็จ ซึ่งเป็นการอดกลั้นอดทน รอได้คอยได้อยู่ไม่น้อย แม้ในกรณีที่ทำชั่ว, 
              แล้วทำไมมนุษย์ที่จะทำการบีบบังคับใจ เพื่อแก้ไขความทุกข์ยากในโลก 
              ซึ่งนับว่าเป็นความดีอันใหญ่หลวงนี้ จะไม่ต้องพยายามทำการอดกลั้น อดทน 
              รอได้ คอยได้เล่าฯ </font></p>
            <p align=JUSTIFY><font face="MS Sans Serif" size="3"> (๑๓๔) เนื่องมาจากความปราศจากการอดทน 
              รอได้ คอยได้นี่เอง ที่พาเราพากันไม่สามารถกำจัดสิ่งที่ไม่พึงปรารถนาให้สำเร็จลงไปได้. 
              ฉะนั้นในกรณีที่เราจะเป็นผู้บังคับใจให้สำเร็จ เราจะต้องอดกลั้นอดทน 
              แม้จะต้องทน จนเลือดตาไหลฯ </font></p>
            <p align=JUSTIFY><font face="MS Sans Serif" size="3"> (๑๓๕) เราจะต้องอดกลั้นต่อทุกขเวทนา 
              ที่เกิดขึ้นเพราะโรคภัยไข้เจ็บ ; เราต้องอดทนต่อดินฟ้าอากาศความเหนื่อยยากลำบากหรืออุปสรรคอื่น 
              ๆ อันจะเกิดขึ้นในขณะที่เราประกอบการงานอันเป็นหน้าที่ของเรา. เราต้องอดกลั้นต่อคำนินทาว่าร้าย 
              ประมาท ดูหมิ่นของคนจำพวกหนึ่ง ซึ่งจำเป็นจำต้องมีอยู่ในโลกนี้ด้วยเหมือนกันฯ 
              </font></p>
            <p align=JUSTIFY><font face="MS Sans Serif" size="3"> (๑๓๖) เราต้องอดทนต่อความยั่วเย้าของอารมณ์ซึ่งเป็นเหยื่อล่อของปีศาจแห่งการตามใจตัวเองได้ทุก 
              ๆ อย่าง แล้วเราก็จะเป็นผู้ที่บังคับใจได้สำเร็จ มีความจริงใจในการเป็นมนุษย์ที่ถูกต้องได้สำเร็จ 
              สมตามความประสงค์ฯ </font></p>
            <p align=JUSTIFY><font face="MS Sans Serif" size="3"> (๑๓๗) เพื่อมิให้ต้องอดทนมากไป 
              จนถึงกับทนไม่ไหว พระพุทธเจ้าท่านยังได้ทรงประทานธรรมะสำหรับ ฆราวาสข้อที่สี่ 
              ไว้ให้อีก เรียกว่า การระบายสิ่งชั่วร้ายออกจากใจอยู่เสมอ หรือเรียกเป็นภาษาบาลีว่า 
              จาคะฯ </font></p>
            <p align=JUSTIFY><font face="MS Sans Serif" size="3"> (๑๓๘) การระบายสิ่งที่ไม่ควรอยู่ในใจ 
              ให้ออกไปเสียจากใจอยู่เสมอ ๆ นั้น เป็นการช่วยให้มีสัจจะได้โดยง่าย 
              ช่วยให้มีการบีบบังคับใจได้สำเร็จโดยง่าย และช่วยให้ไม่มีอะไรที่ต้องทนจนมากเกินไป 
              เพราะฉะนั้นจึงเป็นข้อสุดท้าย หรือข้อสำคัญที่จะต้องตั้งใจทำกันจริง 
              ๆ โดยไม่มีระยะว่างเว้นฯ </font></p>
            <p align=JUSTIFY><font face="MS Sans Serif" size="3"> (๑๓๙) จงพยายามซักฟอกใจ 
              เหมือนเราใช้สบู่ซักฟอกผ้าจนผ้าขาวสะอาด. สบู่ซักใจก็คือ ขนบธรรมเนียมประเพณีที่ดีงาม 
              ตลอดขึ้นไปถึงข้อวัตรปฏิบัติ ตามทางแห่งศาสนา มีการสวดมนต์ภาวนา การควบคุมกายวาจา 
              จิต การนึกถึงโลกหน้า นึกถึงความตาย นึกถึงบุญกุศล นึกถึงบรรพบุรุษ 
              นึกถึงเกียรติของความเป็นมนุษย์อันถูกต้องของเราเองฯ </font></p>
            <p align=JUSTIFY><font face="MS Sans Serif" size="3"> (๑๔๐) จงพยายามทำการบริจาคสิ่งที่ไม่ควร 
              ที่จะมีอยู่ในใจให้หมดไปจากใจ จนมีใจสะอาด สว่าง และสงบเย็นเถิด สิ่งร้ายก็จะถูกแก้ไขให้กลายเป็นดี 
              และไม่มีสิ่งร้ายใหม่ ๆ ที่จะเกิดขึ้นอีกต่อไป ปัญหาต่าง ๆ ก็จะหมดสิ้นเองฯ 
              </font></p>
            <p align=JUSTIFY><font face="MS Sans Serif" size="3"> (๑๔๑) การที่ฆราวาส 
              เพียงแต่พยายามทำการบำเพ็ญฆราวาสธรรม ๔ ประการคือ สัจจะ ทมะ ขันติ 
              และ จาคะ ให้ครบถ้วนบริบูรณ์เท่านั้น จะเป็นการประพฤติธรรมะหมดทั้งพระไตรปิฎกอย่างครบถ้วนทีเดียว, 
              เพราะพระไตรปิฎกมีใจความสำคัญอย่างเดียว กล่าวคือ การบังคับตัวเองได้ 
              ซึ่งหมายความว่า การเอาชนะใจตนเองได้โดยเด็ดขาดฯ </font></p>
            <p align=JUSTIFY><font face="MS Sans Serif" size="3"> (๑๔๒) บุคคลจะเป็นผู้ชนะทุกอย่าง 
              ทุกประการ ชนะทั้งในโลกนี้และชนะทั้งโลกหน้า ไม่มีอะไรเหลืออยู่เป็นข้อบกพร่องได้ 
              ก็เพราะอาศัยฆราวาสธรรม ๔ ประการ. พระพุทธเจ้าจึงทรงท้าของท่านไว้ว่า 
              ไม่เชื่อก็จงลองไปถามสมณพราหมณ์ พวกอื่นเป็นอันมากดูเถิดว่า มีธรรมะเหล่าไหนอีกเล่า 
              ที่เหมาะสำหรับฆราวาส ยิ่งไปกว่าธรรมะ ๔ ประการ คือ สัจจะ ทมะ ขันติ 
              และ จาคะ นี้ฯ </font></p>
            <p align=JUSTIFY><font face="MS Sans Serif" size="3"> (๑๔๓) ฆราวาสจงได้สนใจ 
              ในธรรมะ ๔ ประการ อันเป็นเหมือนแก้วสารพัดนึกของฆราวาส ที่พระองค์ทรงประทานไว้ 
              เป็นของขวัญอันประเสริฐสุดดวงนี้ ด้วยความไม่ประมาทอย่างยิ่งเถิด ท่านจะสามารถแก้ปัญหายุ่งยากทุก 
              ๆ ชนิดที่เข้ามาเผชิญหน้าท่าน ให้ลุล่วงไปได้ทุกอย่างจริง ๆฯ </font></p>
            <p align=JUSTIFY><font face="MS Sans Serif" size="3"> (๑๔๔) ผู้ประพฤติธรรม 
              แม้จะประพฤติเพื่อประโยชน์สุขของตนเป็นเบื้องหน้าก็ตาม แต่ผลได้นั้นจะแผ่ซ่านไปทั่วโลก 
              ทำให้กลายเป็นผู้ประพฤติประโยชน์แก่โลกทั้งโลก ไปโดยไม่รู้ตัวฯ </font></p>
            <p align=JUSTIFY><font face="MS Sans Serif" size="3"> (๑๔๕) โลกทั้งโลกนี้ 
              เปรียบเหมือนเรือลำเดียว ทุกคนที่อยู่ในโลกที่ยังมีจิตใจเป็นอย่างวิสัยโลก 
              ย่อมได้รับผลอันเป็นชะตากรรมของโลกร่วมกัน ไม่ว่าจะเป็นทางร้ายหรือทางดี. 
              เมื่อโลกนี้เร่าร้อนพลโลกก็พลอยเร่าร้อนกันไปหมด ไม่มากก็น้อยฯ </font></p>
            <p align=JUSTIFY><font face="MS Sans Serif" size="3"> (๑๔๖) หากใครคนหนึ่ง 
              ที่นั่งไปด้วยกันในเรือลำเดียวกันเกิดอาละวาดขึ้นมา จนทำให้เรือลำนั้นจมลงไป 
              หรือเอียงวูบวาบก็ย่อมทำให้คนทุกคนต้องจมน้ำ หรือเวียนศีรษะกันไปทั้งลำเรือไม่ยกเว้นว่าใคร 
              เป็นตัวการหรือนั่งอยู่เฉย ๆ หรือถึงกับพยายามถ่วงป้องกันเอาไว้ไม่ให้เรือเอียงฯ 
              </font></p>
            <p align=JUSTIFY><font face="MS Sans Serif" size="3"> (๑๔๗) เมื่อใครคนใดคนหนึ่ง 
              พยุงเรือเอาไว้ได้ ไม่ทำให้คว่ำลงไป ทุกคนที่นั่งอยู่ในเรือก็รอดจากการเปียกน้ำ 
              หรือการเวียนศีรษะเพราะเรือโคลง, ไม่ว่าเขาจะเป็นพวกที่เขย่าเรือให้จม 
              หรือเป็นพวกที่นั่งอยู่เฉย ๆ หรือเป็นพวกที่พยายามช่วยพยุงเรือไว้ฯ 
              </font></p>
            <p align=JUSTIFY><font face="MS Sans Serif" size="3"> (๑๔๘) ผู้ประพฤติธรรมในโลกนี้ 
              ย่อมได้ชื่อว่าเป็นผู้ประพฤติประโยชน์แก่โลก โดยส่วนรวมอยู่เสมอไป. 
              ธรรมะยังมีผู้ประพฤติอยู่ในโลกแม้เพียงคนเดียวอยู่เพียงใด โลกก็ยังชื่อว่ามีธรรมเป็นร่มโพธิ์ไทร 
              คุ้มครองโลกไม่ให้ล่มจม อยู่เพียงนั้นฯ </font></p>
            <p align=JUSTIFY><font face="MS Sans Serif" size="3"> (๑๔๙) เราไม่ต้องวิตกว่า 
              คนส่วนมากเขาไม่ประพฤติธรรมะกัน, เพราะว่า อธรรม นั้นมีกำลังน้อย พระพุทธเจ้าท่านตรัสว่า 
              คนดีแม้มีน้อย ก็สามารถเอาชนะคนไม่ดี แม้มีจำนวนมากได้ ทั้งนี้เพราะว่าธรรมะเป็นสิ่งที่มีกำลัง 
              อธรรมเป็นสิ่งไม่มีกำลังฯ </font></p>
            <p align=JUSTIFY><font face="MS Sans Serif" size="3"> (๑๕๐) เพียงแต่พวกพุทธบริษัทเรา 
              ซึ่งมีอยู่ในโลกนี้พากันประพฤติธรรมะเท่านั้น ก็จะสามารถเป็นลูกตุ้มถ่วงเรือโลกลำนี้เอาไว้ไม่ให้ล่มจม 
              หรือแล่นไปสู่ความล่มจมช้าเข้าเป็นอย่างน้อย เรือโลกยังไม่ล่มจมหรือล่มจมช้าไปเพียงใด 
              นั่นย่อมเป็นผลแห่งการประพฤติธรรมของพวกพุทธบริษัทในฐานะผู้มีความกรุณาต่อพลโลกทั้งมวลฯ 
              </font></p>
            <p align=JUSTIFY><font face="MS Sans Serif" size="3"> (๑๕๑) จงพากันประพฤติธรรมะเถิด 
              แม้แต่เพียงคนเดียวก็ยังได้ชื่อว่าเป็นลูกตุ้มถ่วงโลก ให้ล่มจมช้าเข้าอยู่นั่นเอง. 
              ผลที่เราได้รับเป็นพิเศษนั้น ก็คือความเป็นปกติสุขอยู่ได้ ไม่ว่าโลกจะหมุนไปสู่สภาวะเช่นไร 
              ถ้าหากเราประพฤติธรรมะของพระพุทธองค์ ให้ขึ้นถึงขั้นสุดได้จริง จนสามารถปล่อยวางความยึดถือในสิ่งทั้งปวงฯ 
              </font></p>
            <p align=JUSTIFY><font face="MS Sans Serif" size="3"> (๑๕๒) ธรรมะอย่างเดียวเท่านั้น 
              ที่ช่วยได้ไม่ว่ากรณีป้องกัน หรือกรณีแก้ไข และไม่ว่าในกรณีที่คนทั้งโลกพากันประพฤติธรรมะกันทั้งหมด 
              หรือในกรณีที่มีเหลือประพฤติธรรมอยู่แต่เราผู้เดียวเท่านั้น. การประพฤติธรรมะจึงเป็นการถูกโดยประการทั้งปวง 
              ไม่มีทางผิดเลยฯ </font></p>
            <p align=JUSTIFY><font face="MS Sans Serif" size="3"> (๑๕๓) ฆราวาส เพียงแต่ประพฤติ 
              ฆราวาสธรรม ๔ ประการให้ได้จริง ๆ เท่านั้น จะเป็นการประพฤติธรรมะครบถ้วนหมดทั้งพระไตรปิฎก. 
              ฉะนั้นจึงไม่เป็นการยากเลย ในการที่ฆราวาสคนใดคนหนึ่งประสงค์จะประพฤติธรรม 
              ให้เป็นประโยชน์สุขแก่โลกทั้งหมด โดยส่วนรวมฯ </font></p>
            <p align=JUSTIFY><font face="MS Sans Serif" size="3"> (๑๕๔) บัดนี้ อาตมาอยากจะระบุอุดมคติ 
              ของคำว่า ข้าราชการ ให้ชัดแจ้ง และเป็นอย่างพุทธบริษัทแท้ คำว่า ข้าราชการ 
              คำนี้ทำอย่างไรเสีย ก็ต้องแปลว่า ผู้ที่ทำงานของพระราชา อย่างที่ใครจะเถียงไม่ขึ้นฯ 
              </font></p>
            <p align=JUSTIFY><font face="MS Sans Serif" size="3"> (๑๕๕) พระราชามิได้หมายถึงผู้มีอำนาจ 
              ตัดคอคน หรือเสกสรรคนให้เป็นอย่างนั้นอย่างนี้ก็หามิได้. นั่นเป็นเพียงส่วนประกอบของการกระทำเพื่อหน้าที่ตามอุดมคติเท่านั้น. 
              ส่วนอุดมคติของคำ ๆ นี้ อยู่ที่ ทำความยินดี พอใจให้เกิดแก่ผู้อื่น 
              ซึ่งไม่จำเป็นจะต้องตัดคอคนเลยก็ได้ฯ </font></p>
            <p align=JUSTIFY><font face="MS Sans Serif" size="3"> (๑๕๖) เมื่อพระราชา 
              คือผู้ที่ทำความยินดีปรีดาให้เกิดขึ้นในบ้านเมืองดังนี้แล้ว คำว่าข้าราชการ 
              หรือผู้ที่ทำงานของพระราชา ก็เลยหมายความเป็น ผู้ที่ทำความยินดีให้เกิดขึ้นทั่วบ้านทั่วเมือง 
              ตามไปด้วยฯ </font></p>
            <p align=JUSTIFY><font face="MS Sans Serif" size="3"> (๑๕๗) เมื่อเราตีราคาของความยินดีที่ได้ทำให้เกิดขึ้นในหัวใจของคนทั่วบ้านทั่วเมือง 
              ดูว่ามีราคาสักเท่าไรแล้ว จะรู้สึกว่า มันมากมายเกินกว่าที่จะนำมันมาเปรียบกันกับค่าของเงินเดือนที่ได้รับอยู่เป็นประจำเดือน 
              จนเกินกว่าที่เราจะถูกเรียกว่าลูกจ้าง และที่ถูก ควรจะถูกจัดไว้ในฐานะเป็นปูชนียบุคคล 
              ประเภทหนึ่งฯ </font></p>
            <p align=JUSTIFY><font face="MS Sans Serif" size="3"> (๑๕๘) เมื่อคนผู้ถูกนับเนื่องไว้ 
              ในวรรณะกษัตริย์หรือข้าราชการเหล่านี้ ทำหน้าที่ของตนจริง ๆ คือเพ่งจ้องแต่จะให้ความยินดีปรีดาเกิดขึ้นในหัวใจคนทั้งหลาย 
              โดยมิได้เพ่งเล็งอยู่แต่ที่เบี้ยเลี้ยงชีพ ซึ่งเป็นของน้อยเกินไปเช่นนั้นแล้ว 
              ความเสียสละของคนเหล่านั้น ย่อมมากพอที่จะถูกจัดไว้ในฐานะเป็นปูชนียบุคคล 
              ของคนทั้งหลายได้จริงฯ </font></p>
            <p align=JUSTIFY><font face="MS Sans Serif" size="3"> (๑๕๙) ถ้าใครลืมอุดมคติของตนมากขึ้น 
              เพ่งเล็งแต่ผลทางวัตถุมากขึ้น แม้จะมีการอยู่ดีกินดีมากขึ้น แต่ค่าในทางความเป็นปูชนียบุคคล 
              นั้นลดถอยลงไป จนกระทั่งหมดความเป็นปูชนียบุคคล และเลยกลายเป็นลูกจ้าง. 
              นี่แหละ คือผลของการที่ถือเสียว่า อุดมคติกินไม่ได้ เงินซื้ออะไรกินได้ฯ 
              </font></p>
            <p align=JUSTIFY><font face="MS Sans Serif" size="3"> (๑๖๐) พระราชาทางฝ่ายโลก 
              ก็ทำความยินดีปราโมทย์อย่างโลก ๆ ให้เกิดในหัวใจคน เช่น นอนไม่ต้องปิดประตูเรือน. 
              ส่วนพระราชาทางฝ่ายธรรม ทำความยินดีให้เกิดขึ้น ในหัวใจของสัตว์ตามทางธรรมให้ได้ความสงบเย็นทั้งในโลกนี้ 
              และในโลกหน้า ชนิดที่เงินหรืออำนาจใด ๆ ทำให้ไม่ได้ นั่นเองฯ </font></p>
            <p align=JUSTIFY><font face="MS Sans Serif" size="3"> (๑๖๑) เมื่อพระผู้มีพระภาคเจ้า 
              ก็ทรงเป็นพระราชาด้วย เช่นนี้แล้ว ภิกษุสงฆ์ทั้งหลายก็พลอยเป็นข้าราชการไปด้วย 
              แต่เป็นข้าราชการของพระธรรมราชา มีหน้าที่ทำงานให้เกิดความยินดีตามทางธรรม 
              ขึ้นในหัวใจของเพื่อนมนุษย์ โดยเฉพาะคือความมีหัวใจสูงฯ </font></p>
            <p align=JUSTIFY><font face="MS Sans Serif" size="3"> (๑๖๒) อาตมาและท่านทั้งหลาย 
              ล้วนแต่เป็นพุทธบริษัทของพระสัมมาสัมพุทธเจ้า, ด้วยเหตุนี้และท่านทั้งหลายทุกคน 
              จึงเป็นข้าราชการของพระสัมมาสัมพุทธเจ้าด้วย แม้ไม่ได้โดยตรง อย่างน้อย 
              ก็โดยทางอ้อมฯ </font></p>
            <p align=JUSTIFY><font face="MS Sans Serif" size="3"> (๑๖๓) ท่านจะมีข้อแก้ตัวอะไร 
              ในการที่เมื่อท่านทั้งหลายก็เป็นข้าราชการของพระสัมมาสัมพุทธเจ้า อยู่ด้วยอีกแผนกหนึ่ง 
              แล้วท่านจะไม่เชื่อฟังพระองค์ได้อย่างไรเล่า ในเมื่อทรงมีคำสั่งสอนล้วนแต่จะทำเราทั้งหลาย 
              ให้หลุดจากฐานะของความเป็นลูกจ้าง ขึ้นไปสู่ฐานะของความเป็นปูชนียบุคคลทั้งนั้นฯ 
              </font></p>
            <p align=JUSTIFY><font face="MS Sans Serif" size="3"> (๑๖๔) เราทั้งหลาย 
              ต้องทำการบังคับตัวเองอย่างเฉียบขาดเพราะคำสอนของพระองค์ทุก ๆ คำเป็นเช่นนั้น. 
              เราทั้งหลายต้องสวามิภักดิ์ต่อพระองค์ เป็นบริษัทของพระองค์ อย่างเผลอจนปล่อยให้ตกไปเป็นสมุนลูกน้องของปีศาจแห่งการตามใจตัวเองเลยฯ 
              </font></p>
            <p align=JUSTIFY><font face="MS Sans Serif" size="3"> (๑๖๕) ปีศาจ แห่งการตามใจตัวเองนี้ 
              เขาเรียกกันว่ากิเลสบ้าง พญามารบ้าง ซาตานบ้าง. จงคิดดูเถิด การเป็นสมุนลูกน้องของสิ่งเหล่านี้จะมีเกียรติที่ตรงไหนฯ 
              </font></p>
            <p align=JUSTIFY><font face="MS Sans Serif" size="3"> (๑๖๖) ของจริงจักยังคงเป็นของจริงอยู่เสมอ 
              ไม่อาจเปลี่ยนเป็นของไม่จริงไปได้ จนตลอดอนันตกาล ขอท่านทั้งหลายจงอย่าได้ลังเลในข้อนี้เลยฯ 
              </font></p>
            <p align=JUSTIFY><font face="MS Sans Serif" size="3"> (๑๖๗) ของจริงที่เด็ดขาดที่สุด 
              และจำเป็นที่เราทั้งหลายจะต้องยึดถือที่สุดนั้น ก็คือความจริง ข้อที่ว่า 
              ทำดีได้ดี ทำชั่วได้ชั่ว นั่นเอง. ทำดีต้องดี ทำชั่วต้องชั่วเสมอไป 
              จนตลอดกัลปาวสาน หรือยิ่งกว่าเป็นอย่างน้อย, แต่มันมีข้อที่ทำให้เกิดการลังเลหรือเข้าใจผิดอยู่มาก 
              ตรงที่ผลพลอยได้ คือ เงินทอง เกียรติยศ ชื่อเสียง และลาภผลอื่น ๆ ที่เป็นวัตถุฯ 
              </font></p>
            <p align=JUSTIFY><font face="MS Sans Serif" size="3"> (๑๖๘) ความดี มันดีอยู่แล้ว 
              ในตัวการกระทำทางกายวาจาใจนั่นเอง. พอทำเสร็จมันก็ดีเสร็จแล้วเหมือนกัน. 
              เพราะมันดีอยู่ในตัวการกระทำนั้น จึงพอทำเสร็จ มันก็ดีเสร็จแล้วฯ </font></p>
            <p align=JUSTIFY><font face="MS Sans Serif" size="3"> (๑๖๙) ทางฝ่ายทำชั่ว 
              ก็เป็นเช่นเดียวกันอีก คือชั่วอยู่ในตัวการกระทำทางกาย วาจา ใจ นั่นเอง. 
              พอทำเสร็จ มันก็ชั่วเสร็จแล้ว. มันเป็นของแน่นอนตายตัวเช่นนี้ อย่างไม่มีทางที่จะแปรผัน 
              จนท่านทั้งหลายก็ย่อมจะพิจารณาเห็นได้เองจริง ๆ ฯ </font></p>
            <p align=JUSTIFY><font face="MS Sans Serif" size="3"> (๑๗๐) การทำดี 
              ดีเสร็จแล้วตั้งแต่เมื่อทำเสร็จ แต่จะได้เงินด้วยหรือไม่ ได้ชื่อเสียงด้วยหรือไม่ 
              นี้มันไม่แน่. บางทีได้ บางทีก็ไม่ได้ การทำชั่ว ก็เหมือนกัน ชั่วเสร็จตั้งแต่เมื่อทำเสร็จ 
              แต่จะได้เงินด้วยหรือไม่ มันไม่แน่ บางทีก็ได้ บางทีก็ไม่ได้ฯ </font></p>
            <p align=JUSTIFY><font face="MS Sans Serif" size="3"> (๑๗๑) การทำชั่ว 
              บางทีก็ได้ชื่อเสียงด้วย ทั้งที่เป็นการทำผิดขนบธรรมเนียมประเพณี หรือบัญญัติแห่งศาสนา 
              แต่เผอิญมันไปตรงกับความนิยมของคน พวกที่เหยียบย่ำขนบธรรมเนียมประเพณี 
              หรือบทบัญญัติของศาสนาด้วยกันเข้า. หรือบางทีได้ชื่อเสียงจากการทำชั่ว 
              เพราะการปรากฏ มันไปปรากฏอีกอย่างหนึ่ง ส่วนความชั่วนั้นถูกซ่อนเอาไว้ฯ 
              </font></p>
            <p align=JUSTIFY><font face="MS Sans Serif" size="3"> (๑๗๒) ถ้าผลพลอยได้คือเงิน 
              เป็นต้นนั้น มันพลอยได้มาจากการทำดี ก็เป็นผลพลอยได้ที่ดี คือเป็น 
              เงินดี ถ้าเงินอย่างเดียวกันนั้นแหละ เป็นผลพลอยได้มากจากการทำชั่ว 
              มันก็เป็นผลพลอยได้ที่ชั่วคือเป็น เงินชั่ว มันต่างกันจริง ๆ อย่างไร 
              ขอให้ท่านทั้งหลายลองคิดดูฯ </font></p>
            <p align=JUSTIFY><font face="MS Sans Serif" size="3"> (๑๗๓) เงินดี ทำให้เจ้าของเงินเป็นคนดี 
              เอามาเลี้ยงร่างกาย ก็เป็นร่างกายดี. เลี้ยงเมียก็เป็นเมียดี เลี้ยงพ่อแม่ก็ทำให้พ่อแม่เป็นพ่อแม่ดี 
              เอาไปบำรุงศาสนา ก็ทำให้ศาสนาบริสุทธิ์ และเจริญ อย่างถูกต้องตามความประสงค์ของพระพุทธองค์ 
              ตายแล้วก็ยังไปสวรรค์ฯ </font></p>
            <p align=JUSTIFY><font face="MS Sans Serif" size="3"> (๑๗๔) เงินชั่ว 
              ทำให้เจ้าของเป็นคนชั่ว เพราะเงินมันชั่ว. เอาไปเลี้ยงร่างกาย แม้อย่างถูกต้อง 
              มันก็ยังทำให้ร่างกายชั่ว, เลี้ยงลูกก็ทำให้ลูกพลอยชั่ว โดยไม่รู้สึก. 
              เลี้ยงเมียก็พลอยทำให้เมียมีส่วนชั่ว เลี้ยงพ่อแม่แก่เฒ่า ก็พลอยทำให้พ่อแม่ชั่ว 
              เอาไปทำบุญ ก็ทำให้ศาสนาพลอยเศร้าหมองหรือเป็นที่ตั้งแห่งความดูหมิ่นของคนในศาสนาอื่น. 
              ตายแล้วก็ยังไปนรกกันทั้งพวกฯ </font></p>
            <p align=JUSTIFY><font face="MS Sans Serif" size="3"> (๑๗๕) แม้สมเด็จพระสัมมาสัมพุทธเจ้าเอง 
              ก็ไม่ทรงสามารถแก้ไขกฎที่ว่า ทำดีได้ดี ทำชั่วได้ชั่ว เพราะมันมิได้เป็นกฎที่พระองค์ทรงตั้งขึ้นเหมือนวินัยต่าง 
              ๆ ซึ่งอาจแก้ไขได้, แต่มันเป็นกฎของความจริง, กฎของธรรมชาติอันเด็ดขาด 
              ซึ่งธรรมชาติเองก็ไม่สามารถแก้ไขได้อีกเลย ขอให้พวกเราทั้งหลายจงปราศจากการลังเล 
              ในข้อนี้ โดยสิ้นเชิงเถิดฯ </font></p>
            <p align=JUSTIFY><font face="MS Sans Serif" size="3"> (๑๗๖) ทำดี ดีเสร็จแล้ว 
              ตั้งแต่เมื่อทำเสร็จ. ทำชั่วก็ชั่วเสร็จแล้ว ตั้งแต่เมื่อทำเสร็จ. 
              ทั้งนี้เพราะว่ามันดีหรือชั่วอยู่แล้ว ในตัวการกระทำ ที่เรากระทำกันทั้งทางกาย 
              วาจาและทางใจฯ </font></p>
            <p align=JUSTIFY><font face="MS Sans Serif" size="3"> (๑๗๗) ส่วนผลพลอยได้ที่เป็นเงินทอง 
              หรือชื่อเสียงนั้น มันไม่แน่ บางทีมันก็ได้ บางทีมันก็ไม่ได้ ทั้งฝ่ายการทำดีและทำชั่ว 
              เพราะเหตุว่ามันเป็นผลพลอยได้. แต่มันไปแน่ดักอยู่ข้างหน้าอย่างเด็ดขาดอีกชั้นหนึ่งว่า 
              ถ้าเงินนั้นพลอยได้มาจากการทำดี ก็เป็นเงินดี ถ้าพลอยได้มาจากการทำชั่วก็เป็นเงินชั่วฯ 
              </font></p>
            <p align=JUSTIFY><font face="MS Sans Serif" size="3"> (๑๗๘) ชื่อเสียง 
              ที่พลอยได้มาจากการทำดี ก็เป็นชื่อเสียงแท้ หรือบริสุทธิ์ ถ้าชื่อเสียงพลอยได้มาจากการทำชั่ว 
              ก็เป็นชื่อเสียงปลอมเทียมฯ </font></p>
            <p align=JUSTIFY><font face="MS Sans Serif" size="3"> (๑๗๙) เงินดี ทำให้เจ้าของเป็นคนดี 
              ลูกเมียที่พลอยได้รับเลี้ยง ก็พลอยเป็นคนดี. ทำศาสนาให้บริสุทธิ์และเจริญ 
              ในเมื่อเอาไปบำรุงพระศาสนา ตายแล้วก็ไปสวรรค์กันทั้งคณะฯ </font></p>
            <p align=JUSTIFY><font face="MS Sans Serif" size="3"> (๑๘๐) เงินชั่ว 
              ทำเจ้าของให้เป็น ผีผู้สูบเลือดเพื่อนมนุษย์ เพราะเป็นเงินที่บีบบังคับเอามาจากเจ้าของที่ไม่ประสงค์จะให้, 
              และได้มาโดยวิธีเร้นลับ ทำนองเดียวกับผีที่แอบสูบเลือดมนุษย์ฯ </font></p>
            <p align=JUSTIFY><font face="MS Sans Serif" size="3"> (๑๘๑) เงินชั่วนั้น 
              เมื่อเอาไปเลี้ยงลูกเมียพ่อแม่ก็พลอยทำให้กลายเป็นผีสูบเลือดมนุษย์กันทั้งพวก, 
              ทำศาสนาให้ถูกดูหมิ่น เมื่อเอาไปบำรุงศาสนา ตายแล้วก็ไปนรกกันทั้งคณะฯ 
              </font></p>
            <p align=JUSTIFY><font face="MS Sans Serif" size="3"> (๑๘๒) มันจะเอามาสับเปลี่ยนกันได้อย่างไร? 
              ทำดี ดีตลอดไป แต่ต้นจนอวสาน, ทำชั่วก็ชั่ว แต่ต้นจนตลอดอวสาน โดยเด็ดขาดแน่นอนเสมอฯ 
              </font></p>
            <p align=JUSTIFY><font face="MS Sans Serif" size="3"> (๑๘๓) จงพยายามชำระสะสาง 
              สิ่งที่ไม่ดี ถ้าหากมันมีอยู่, และพยายามทำแต่สิ่งที่ดี ให้ยิ่ง ๆ 
              ขึ้นไป จนถึงที่สุดแห่งความดี และลุถึงพระนิพพานได้ในที่สุด. ขออย่าได้ถือเสียว่าอุดมคตินั้นกินไม่ได้ 
              เงินซื้ออะไรกินได้นั้นเลยฯ </font></p>
            <p align=JUSTIFY><font face="MS Sans Serif" size="3"> (๑๘๔) อุดมคตินั้น 
              มันยิ่งกว่าสิ่งที่กินได้ อย่างที่จะเปรียบกันไม่ได้เลย อุดมคตินั่นแหละจะอำนวยให้ซึ่งความเป็นมนุษย์ 
              อันถูกต้อง อำนวยให้ซึ่งความเป็นข้าราชการอันถูกต้อง และอยู่ในฐานะอันเป็นปูชนียบุคคลแทนฐานะแห่งการเป็นลูกจ้างฯ 
              </font></p>
            <p align=JUSTIFY><font face="MS Sans Serif" size="3"> (๑๘๕) อุดมคตินั่นแหละ 
              จะอำนวยให้ซึ่งความเป็นพุทธบริษัทที่ถูกต้อง มีความสุขทั้งโลกนี้และโลกหน้าเป็นรางวัล. 
              รวมทั้งอำนวยให้ซึ่งเงินและชื่อเสียงอย่างเหลือหลาย และเป็นเงินดีชนิดที่จะไม่ทำให้เจ้าของกลายเป็นผีผู้สูบเลือดมนุษย์ไปฯ 
              </font></p>
            <p align=JUSTIFY><font face="MS Sans Serif" size="3"> (๑๘๖) จงอย่าประมาท. 
              จงตั้งอยู่ในเหตุผล จงยึดถือของจริง จงพยายามรักษาอุดมคติแห่งหน้าที่การงานนั้น 
              ๆ เมื่อเป็นเช่นนี้แล้ว ไม่ต้องมีใครมาอ้างคุณพระรัตนตรัย แล้วอวยพรให้แก่ท่าน 
              เพื่อความสุขความเจริญของท่านดอก ท่านก็จะมีความสุขความเจริญอันสมบูรณ์แท้จริงเองฯ 
              </font></p>
            <p align=JUSTIFY><font face="MS Sans Serif" size="3"> (๑๘๗) ความดีที่ทำกันนั้น 
              เป็นตัวพระพุทธ พระธรรม พระสงฆ์ เสียเองแล้ว. คนสมัยนี้มัวแต่อะไร 
              ๆ ก็อ้างคุณพระรัตนตรัยแต่แล้วก็มีการกระทำที่ขบถต่อพระรัตนตรัย อย่างหน้ามือเป็นหลังมือ 
              จึงได้รับแต่การโกลาหลวุ่นวายฯ </font></p>
            <p align=JUSTIFY><font face="MS Sans Serif" size="3"> (๑๘๘) เราเป็นพุทธบริษัทที่แท้จริง 
              ก็ต้องทำตามคำสอนของพระองค์ คือ ทำดีด้วยการยึดหลัก ทำดี ได้ดี แล้วจะต้องไปพึ่งขอพรจากใครทำไมฯ 
              </font></p>
            <p align=JUSTIFY><font face="MS Sans Serif" size="3"> (๑๘๙) ขอให้ท่านคิดพึ่งตัวเอง 
              ตามคำสอนของพระองค์ แล้วเป็นผู้ไม่ประมาทอยู่ทุกเมื่อเถิด จะประสบสิ่งอันพึงปรารถนาแท้จริงโดยครบถ้วนเอง. 
              ด้วยเหตุนี้แล อาตมาจึงไม่อ้างคุณพระรัตนตรัย แล้วทำการอวยพรแก่ท่านทั้งหลายฯ 
              </font></p>
            <p align=JUSTIFY><font face="MS Sans Serif" size="3"> (๑๙๐) อาตมาขอยืนยันในที่สุด 
              เป็นเครื่องกันลืมแก่ท่านทั้งหลายว่า ผลที่เราประสงค์จำนงหวังทั้งหมดนั้น 
              จะเกิดเป็นผลสำเร็จขึ้นมาครบถ้วน ก็ด้วยอำนาจที่เราทั้งหลาย ยังคงมีความเชื่อ 
              ความเลื่อมใส ตั้งอยู่ในคุณพระรัตนตรัยไม่คืนคลาย นั้นแลฯ</font></p>
            <p align=center><font face="MS Sans Serif" size="3"><a href="index.html"><img src="picture/home.gif" width="83" height="91" border="0"></a></font></p>
          </td>
        </tr>
        <tr> 
          <td> 
            <div align="center"></div>
          </td>
        </tr>
      </table>
    </td>
  </tr>
  <tr> 
    <td>&nbsp;</td>
  </tr>
</table>
