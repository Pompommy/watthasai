<title>๕๑. ประวัติ พระนันทเถระ</title>
<body background="pic/bgdokjok.gif" text="#0000FF" link="#0000FF" vlink="#FF00FF" alink="#0000FF">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="95%" border="0" align="center" cellpadding="0" cellspacing="0">
        <tr>
          <td> 
            <div align="left"><font size="6" face="MS Sans Serif" color="#FF0000">๕๑. 
              ประวัติ พระนันทเถระ</font><font face="MS Sans Serif" size="5" color="#990000"><br>
              <font size="4"> <font size="3" color="#000000">นำเสนอโดย...พระมหาบุญโฮม 
              ปริปุณฺณสีโล (ไชยฤทธิ์) </font><font face="MS Sans Serif" size="5" color="#990000"><font size="4"><font face="MS Sans Serif" size="5" color="#990000"><font size="4"><font face="MS Sans Serif" size="5" color="#990000"><font size="4"><font size="3" color="#000000">วัดท่าไทร 
              อ.กาญจนดิษฐ์ จ.สุราษฎร์ธานี</font></font></font></font></font></font></font></font></font></div>
            <hr>
          </td>
        </tr>
        <tr>
          <td valign="top" height="1509"> 
            <p align=JUSTIFY><font size="3" face="MS Sans Serif"><br>
              <b>๑. สถานะเดิม </b></font></p>
            <p align=JUSTIFY><font size="3" face="MS Sans Serif"> พระนันทเถระ พระนามเดิมว่า 
              นันทะ เป็นพระนามที่พระประยูรญาติทรงขนานให้ เพราะความดีใจในวันที่พระกุมารประสูติ 
              <br>
              พระบิดา ทรงพระนามว่า สุทโธทนะ พระมารดา ทรงพระนามว่า มหาปชาบดีโคตมี 
              <br>
              ประสูติในพระราชวังแห่งกบิลพัสดุ์นคร </font></p>
            <p align=JUSTIFY><font size="3" face="MS Sans Serif"><b>๒. ชีวิตก่อนบวชในพระพุทธศาสนา 
              </b> </font></p>
            <p align=JUSTIFY><font size="3" face="MS Sans Serif"> นันทกุมาร เป็นผู้มีผิวพรรณเหมือนทองคำ 
              รูปร่างสง่างามสูงใหญ่คล้ายพระมหาบุรุษ ทรงได้รับการเลี้ยงดู และการศึกษาเยี่ยงโอรสของมหาราชาทั่วไป 
              ครั้นเจริญวัยพระราชบิดาได้จัดพิธีอาวาหมงคลกับนางชนบทกัลยาณีที่พระราชนิเวศน์อย่างยิ่งใหญ่ 
              </font></p>
            <p align=JUSTIFY><font size="3" face="MS Sans Serif"><b>๓. มูลเหตุของการบวชในพระพุทธศาสนา 
              </b> </font></p>
            <p align=JUSTIFY><font size="3" face="MS Sans Serif"> เมื่อพระศาสดาเสด็จมายังกบิลพัสดุ์ 
              โดยทรงอนุมัติตามคำอาราธนาของพระกาฬุทายีเถระ วันแรกทรงกระทำฝนโบกขรพรรษ 
              (ฝนเหมือนน้ำตกบนใบบัวไม่เปียกใคร) ให้เป็นอัตถุปบัตติเหตุ คือต้นเรื่องที่จะเทศนาเวสสันดรชาดก 
              วันที่ ๒ ทรงโปรดพระชนกให้เป็นโสดาบันมั่นในพระศาสนา ด้วยพระคาถาว่า 
              </font></p>
            <p align=JUSTIFY> <font size="3" face="MS Sans Serif">&quot;บรรพชิตไม่พึงประมาทในบิณฑบาตอันตนพึงลุกขึ้นยืนรับ 
              บุคคลพึงประพฤติธรรมให้สุจริต เพราะผู้ประพฤติธรรมอยู่เสมอ ย่อมอยู่เป็นสุขทั้งในโลกนี้และโลกหน้า 
              แล้วได้เสด็จไปยัง พระราชนิเวศน์เทศนาโปรดพระนางมหาปชาบดีให้เป็นพระโสดาบัน 
              และเลื่อนชั้นพระบิดาขึ้นเป็น สกทาคามี ด้วยพระอนุศาสนีว่า บุคคล พึงประพฤติธรรมให้สุจริต 
              อย่าประพฤติธรรมแบบทุจริต เพราะผู้ประพฤติธรรมอยู่เสมอ ย่อมอยู่เป็นสุขทั้งในโลกนี้และโลกหน้า&quot; 
              </font></p>
            <p align=JUSTIFY><font size="3" face="MS Sans Serif"> ในวันที่ ๓ ทรงเสด็จยังพระราชนิเวศน์เพื่อบิณฑบาตในวโรกาสอาวาหมงคลของนันทกุมาร 
              ให้เธอรับบาตร ตรัสมงคลแก่เขาจบแล้ว ไม่รับเอาบาตรกลับมา เสด็จมุ่งหน้าไปยังวิหารให้นันทกุมารถือบาตรตามไปด้วยจิตใจร้อนรนคิดถึงคนที่ตนรัก 
              ถึงสำนักนิโครธาราม ได้ตรัสถามว่าจะบวชหรือนันทะ พระกุมารไม่อาจปฏิเสธเพราะเหตุแห่งความเคารพและเกรงใจในพระศาสดา 
              จึงทูลว่า พระเจ้าข้า ข้าพระองค์จะบวช </font></p>
            <p align=JUSTIFY><font size="3" face="MS Sans Serif"><b>๔. วิธีบวช </b></font></p>
            <p align=JUSTIFY><font size="3" face="MS Sans Serif"> ในอรรถกถาธรรมบทกล่าวว่า พระศาสดาทรงนำนันทกุมารไปสู่วิหารด้วยการให้ถือบาตรตามไป 
              ครั้นถึงวิหารแล้ว ตรัสว่า นันทะ เธออยากบวชไหม นันทกุมารนั้นด้วยความเคารพในพระพุทธเจ้า 
              จึงไม่ทูลว่า ข้าพระองค์ไม่บวช ทูลว่า จะบวชพระเจ้าข้า พระศาสดารับสั่ง 
              กับภิกษุทั้งหลายว่า ดูก่อนภิกษุทั้งหลาย ถ้าเช่นนั้น เธอทั้งหลายจงบวชให้นันทะเถิด 
              จึงสันนิษฐานว่า พระนันทเถระบวชด้วยญัตติจตุตถกรรมวาจาอุปสัมปทา เพราะท่านบวชด้วยความจำใจ 
              ไม่ได้บวชด้วยศรัทธา จึงไม่ปรารถนาจะประพฤติพรหมจรรย์ ทุกคืนและวัน 
              มีแต่ความเบื่อหน่ายทุรนทุรายเหมือนสัตว์ป่าถูกขังกรง พระพุทธองค์ทรงใช้อุบายอันแยบคาย 
              ทำลายความรู้สึกนั้น ให้หันมาบำเพ็ญวิปัสสนา ในไม่ช้าก็ได้บรรลุอรหัตผล 
              หลุดพ้นจากกิเลสทั้งปวง </font></p>
            <p align=JUSTIFY><font size="3" face="MS Sans Serif"><b>๕. งานประกาศพระศาสนา </b></font></p>
            <p align=JUSTIFY><font size="3" face="MS Sans Serif"> พระนันทเถระ ครั้นสำเร็จพระอรหัตผลแล้วคงช่วยพระศาสดาประกาศพระศาสนาเหมือนกับ 
              พระสาวกผู้ใหญ่ทั้งหลาย แม้ตำนานจะไม่ได้กล่าวไว้ว่าท่านมีสัทธิวิหาริก 
              อันเตวาสิกและศิษยานุศิษย์ อยู่ที่ไหนบ้างก็ตาม แต่ปฏิปทาของท่านก็ควรแก่การศึกษา 
              และนำมาเป็นตัวอย่างของคนผู้เกิดมา ในภายหลังว่า คนเรานั้นจะอยู่ในสภาพอย่างไรก็ตาม 
              ถ้าไม่ประมาท มีความเพียร เอาจริงเอาจัง ก็สามารถชนะทุกสิ่งทุกอย่างได้ 
              แม้กระทั่งกิเลสในใจของตนเอง </font></p>
            <p align=JUSTIFY><font size="3" face="MS Sans Serif"> อนึ่ง ปฏิปทาของพระนันทเถระ 
              ยังเป็นเหตุให้พระศาสดาทรงเปล่งอุทานว่า เปือกตมคือกามใคร ข้ามได้ 
              หนามคือกามผู้ใดทำลายแล้ว ผู้นั้นสิ้นโมหะ ย่อมไม่หวั่นไหวทั้งในความสุขและความทุกข์ 
              </font></p>
            <p align=JUSTIFY><font size="3" face="MS Sans Serif"><b>๖. เอตทัคคะ </b></font></p>
            <p align=JUSTIFY><font size="3" face="MS Sans Serif"> พระนันทเถระได้รับความทุกข์ทรมานในด้านจิตใจ 
              เพราะความคิดถึงนางชนบทกัลยาณี และได้รับความอับอายที่ถูกเพื่อนพรหมจารีล้อว่า 
              ประพฤติพรหมจรรย์เพราะอยากได้นางอัปสร จึงคิดว่า ที่เราต้องประสบกับเรื่องแปลกประหลาดเช่นนี้ก็เพราะเราไม่สำรวมอินทรีย์ 
              คือ ตา หู จมูก ลิ้น กาย และใจ นั่นเอง ดังนี้แล้ว เกิดความอุตสาหะมีหิริและโอตตัปปะเป็นกำลัง 
              ตั้งความสำรวมอินทรีย์อย่างสูงสุด พระศาสดาทรงทราบดังนั้น จึงทรงตั้งท่านในเอตทัคคะว่า 
              เลิศกว่าภิกษุทั้งหลายผู้สำรวมอินทรีย์ </font></p>
            <p align=JUSTIFY><font size="3" face="MS Sans Serif"><b>๗. บุญญาธิการ </b></font></p>
            <p align=JUSTIFY><font size="3" face="MS Sans Serif"> แม้พระเถระรูปนี้ ก็ได้บำเพ็ญบารมีอันเป็นอุปนิสัยแห่งพระนิพพานไว้ในสำนักของพระพุทธเจ้ามากมายหลายพระองค์ 
              ได้เห็นพระปทุมุตตรศาสดา ทรงสถาปนาพระเถระรูปหนึ่งไว้ในตำแหน่งเลิศกว่า 
              ภิกษุทั้งหลายในด้านความสำรวมอินทรีย์ จึงมีกุศลฉันทะปรารถนาตำแหน่งเช่นนั้นบ้าง 
              ได้ก่อสร้าง บุญกุศล พระทศพลทรงพยากรณ์ว่า จะได้สมใจหวัง จึงได้ตั้งใจทำแต่ความดีที่เป็นอุปนิสัยปัจจัย 
              แห่งตำแหน่งนั้น ลุถึงกาลแห่งพระโคดม จึงได้สมความปรารถนา ใช้เวลาหนึ่งแสนกัปป์ 
              </font></p>
            <p align=JUSTIFY><font size="3" face="MS Sans Serif"><b>๘. ธรรมวาทะ </b></font></p>
            <p align=JUSTIFY><font size="3" face="MS Sans Serif"> เพราะไม่พิจารณาให้ลึกซึ้งถึงความจริงของชีวิต 
              คนเราจึงติดอยู่กับร่างกาย ขวนขวายแต่ การแต่งตัว ลุ่มหลงเมามัวในกามารมณ์ 
              </font></p>
            <p align=JUSTIFY><font size="3" face="MS Sans Serif"> แต่พระโคดม ทรงสอนให้รู้ซึ้งถึงชีวิตเราจึงเปลื้องจิตจากพันธนาการ 
              พ้นสถานแห่งภพสาม (สู่ความสุขอย่างแท้จริง) </font></p>
            <p align=JUSTIFY><font size="3" face="MS Sans Serif"><b>๙. นิพพาน </b></font></p>
            <p align=JUSTIFY><font size="3" face="MS Sans Serif"> พระนันทเถระ ครั้นสำเร็จพระอรหันต์แล้ว 
              ได้ช่วยพระศาสดาประกาศพระศาสนาตามความสามารถ เป็นแบบอย่างแห่งผู้สำรวมอินทรีย์ไม่ให้เกิดความยินดียินร้าย 
              เมื่อเห็นรูป ฟังเสียง ดมกลิ่น ลิ้มรส ถูกต้อง สัมผัส และคิดนึกต่าง 
              ๆ สุดท้ายได้นิพพานด้วยอนุปาทิเสสนิพพาน ดับสังขารอย่างหมด เชื้อแห่งกิเลส 
              และความทุกข์ทั้งปวง </font></p>
            <p align=JUSTIFY><br>
            </p>
            <p align=JUSTIFY><font face="MS Sans Serif" size="3"><b>หนังสืออ้างอิง.-</b></font></p>
            <p align=JUSTIFY><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-ธรรมสภา,<b>อสีติมหาสาวก๘๐พระอรหันต</b>์,ฉบับจัดพิมพ์เป็นธรรมทานในมงคลวาระคล้ายวันเกิด 
              คุณอำพัน-คุณสุมารัตน์ วิประกาษิต,กรุงเทพฯ, ๒๕๔๘, <br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-บุญโฮม 
              ปริปุณฺณสีโล(ไชยฤทธิ์),พระมหา,<b>คู่มือเรียนนักธรรมและธรรมศึกษาชั้นโท</b>, 
              ฉบับพิมพ์โรเนียวเย็บเล่ม, สำนักศาสนศึกษาวัดท่าไทร จ.สุราษฎร์ธานี, 
              ๒๕๓๕<br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-บุญโฮม 
              ปริปุณฺณสีโล(ไชยฤทธิ์),พระมหา,<b>ปัญหาและเฉลยสำหรับนักธรรมและธรรมศึกษาชั้นโท</b>, 
              ฉบับพิมพ์โรเนียวเย็บเล่ม, สำนักศาสนศึกษาวัดท่าไทร จ.สุราษฎร์ธานี, 
              ๒๕๓๕ <br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-ศูนย์พระสงฆ์นักเผยแผ่ธรรมะเพื่อพัฒนาสังคม,<b>คู่มือธรรมศึกษาชั้นโท</b>, 
              ฉบับพิมพ์ครั้งที่ ๓ พ.ศ.๒๕๔๗,โรงพิมพ์เอกพิมพ์ไท จำกัด,กรุงเทพฯ,๒๕๔๗</font></p>
          </td>
        </tr>
        <tr>
          <td height="128"> 
            <div align="center">
              <p align=center><a href="big_savok.html"><img src="pic/icon_home.jpeg" width="55" height="47" border="0"></a></p>
              <p align="left"><a href="../www.cpasurat.com/index.htm"><font face="MS Sans Serif" size="3">ศูนย์ประสานงานสมาคมป้องกันภัยจังหวัดสุราษฎร์ธานี 
                </font></a><font face="MS Sans Serif" size="3"><br>
                <a href="index.html">วัดท่าไทร</a><br>
                <a href="../www.songpak16.com/index.htm">สำนักงานเจ้าคณะภาค ๑๖</a><br>
                <a href="../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
                <a href="../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
                </a><br>
                <a href="../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
                </a></font></p>
            </div>
          </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
