<title>๑๗. ประวัติ พระมหากัสสปเถระ</title>
<body background="pic/bgdokjok.gif" text="#0000FF" link="#0000FF" vlink="#FF00FF" alink="#0000FF">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="95%" border="0" align="center" cellpadding="0" cellspacing="0">
        <tr>
          <td> 
            <div align="left"><font face="MS Sans Serif" size="6" color="#FF0000">๑๗. 
              ประวัติ พระมหากัสสปเถระ</font><font face="MS Sans Serif" size="5" color="#990000"><br>
              <font size="4"> <font size="3" color="#000000">นำเสนอโดย...พระมหาบุญโฮม 
              ปริปุณฺณสีโล (ไชยฤทธิ์) </font><font face="MS Sans Serif" size="5" color="#990000"><font size="4"><font size="3" color="#000000">วัดท่าไทร 
              อ.กาญจนดิษฐ์ จ.สุราษฎร์ธานี</font></font></font></font></font></div>
            <hr>
          </td>
        </tr>
        <tr>
          <td valign="top" height="1509"> 
            <p align=JUSTIFY><font face="MS Sans Serif" size="3"><br>
              <b>๑. สถานะเดิม </b></font></p>
             <p align=JUSTIFY><font face="MS Sans Serif" size="3"> พระมหากัสสปเถระ ชื่อเดิมว่า 
              ปิปผลิ เป็นชื่อที่บิดาและมารดาตั้งให้ แต่มักเรียกกันตามโคตรว่า กัสสปะ 
              <br>
              บิดาชื่อ กปิละ มารดาไม่ปรากฎชื่อ เป็นวรรณะพราหมณ์ตระกูลมหาศาล เชื้อสายกัสสปโคตร 
              <br>
              ท่านเกิดที่หมู่บ้านพราหมณ์ ชื่อมหาติตถะ ตั้งอยู่ในเมืองราชคฤห์ ภายหลังพระมหาบุรุษเสด็จอุบัติ 
              </font></p>
             
            <p align=JUSTIFY><font face="MS Sans Serif" size="3"><b>๒. ชีวิตก่อนบวช 
              </b></font></p>
             <p align=JUSTIFY><font face="MS Sans Serif" size="3"> พระมหากัสสปเถระ เป็นลูกพราหมณ์มหาศาล 
              บิดาและมารดาจึงต้องการผู้สืบเชื้อสายวงค์ตระกูล ได้จัดการให้แต่งงานกับหญิงสาวธิดาพราหมณ์มหาศาลเหมือนกัน 
              ชื่อภัททกาปิลานี ในขณะท่านมีอายุได้ ๒๐ ปี นางภัททกาปิลานีมีอายุได้ 
              ๑๖ ปี แต่เพราะทั้งคู่จุติมาจากพรหมโลก และบำเพ็ญเนกขัมมบารมีมา จึงไม่ยินดีเรื่องกามารมณ์ 
              เห็นโทษของการครองเรือนว่า ต้องคอยเป็นผู้รับบาปจากการการะทำของผู้อื่น 
              ในที่สุดทั้งสองได้ตัดสินใจออกบวชโดยยกทรัพย์สมบัติทั้งหมดให้แก่ญาติและบริวาร 
              พวกเขาได้ไปซื้อผ้ากาสาวพัสตร์ และบาตรดินจากตลาด ต่างฝ่ายต่างปลงผม 
              ให้แก่กันเสร็จแล้ว ครองผ้ากาสาวพัสตร์สะพายบาตร ลงจากปราสาทไปอย่างไม่มีความอาลัย 
              </font></p>
             
            <p align=JUSTIFY><font face="MS Sans Serif" size="3"><b>๓. การบวชในพระพุทธศาสนา 
              </b></font></p>
             <p align=JUSTIFY><font face="MS Sans Serif" size="3"> เมื่อปิปผลิและภัททกาปิลานีเดินทางไปด้วยกันได้ระยะหนึ่งแล้วปรึกษากันว่า 
              การปฏิบัติเช่นนี้ ทำให้ ผู้พบเห็นติเตียนได้ เป็นการไม่สมควร จึงได้แยกทางกัน 
              นางภัททกาปิลานีไปถึงสำนักนางภิกษุณีแห่งหนึ่ง แล้วบวชเป็นนางภิกษุณีภายหลังได้บรรลุพระอรหัตตผล 
              </font></p>
             <p align=JUSTIFY><font face="MS Sans Serif" size="3"> เมื่อทั้งสองคนแยกทางกัน พระศาสดาประทับอยู่ที่พระคันธกุฏี 
              วัดเวฬุวัน ทรงทราบถึงเหตุนั้น จึงได้เสด็จไปประทับนั่งที่โคนต้นพหุปุตตนิโครธ 
              ระหว่างเมืองราชคฤห์กับเมืองนาลันทา เพื่อรอรับการมาของเขา ต้นนิโครธนั้นมีลำต้นสีขาว 
              ใบสีเขียว ผลสีแดง ปิปผลิเห็นพระองค์แล้วคิดว่า ท่านผู้นี้ จักเป็นศาสดาของเรา 
              เราจักบวชอุทิศพระศาสดาองค์นี้ จึงน้อมตัวลงเดินเข้าไปหา ไหว้ ๓ ครั้ง 
              แล้ว กราบทูลว่า ข้าแต่พระองค์ผู้เจริญ ขอพระผู้มีพระภาคเจ้าจงเป็นศาสดาของข้าพระองค์ 
              ข้าพระองค์เป็นสาวก พระศาสดาตรัสว่า กัสสปะ ถ้าเธอพึงทำความเคารพนับถือนี้แก่แผ่นดิน 
              แผ่นดินนั้นก็ไม่สามารถจะรองรับได้ ความเคารพนับถืออันเธอผู้รู้ความที่ตถาคต 
              เป็นผู้มีคุณมากอย่างนี้กระทำแล้ว ย่อมไม่ทำแม้ขนของเราให้ไหวได้ เธอจงนั่งลงเถิด 
              กัสสปะ ตถาคตจะให้ทรัพย์มรดกแก่เธอ </font></p>
             
            <p align=JUSTIFY><font face="MS Sans Serif" size="3"><b>๔. วิธีบวช 
              </b></font></p>
             <p align=JUSTIFY><font face="MS Sans Serif" size="3"> ลำดับนั้น พระศาสดาได้บวชให้ท่านด้วยทรงประทานโอวาท 
              ๓ ข้อ คือ </font></p>
             <p align=JUSTIFY><font face="MS Sans Serif" size="3"> ๑. ดูก่อนกัสสปะ เธอพึงศึกษาว่า 
              เราจักเข้าไปตั้งความละอาย และความเกรงใจในภิกษุทั้งที่เป็น เถระ ปานกลาง 
              และบวชใหม่ <br>
              ๒. ธรรมใดเป็นกุศล เราจักเงี่ยโสตลงฟังธรรมนั้น พิจารณาเนื้อความนั้น 
              (ของธรรมนั้น) <br>
              ๓. เราจักไม่ทิ้งกายคตาสติ คือพิจารณาร่างกาย เป็นอารมณ์ (อยู่เสมอ) 
              </font></p>
             <p align=JUSTIFY><font face="MS Sans Serif" size="3"> วิธีบวชอย่างนี้เรียกว่า โอวาทปฏิคคณูปสัมปทา 
              แปลว่า การบวชด้วยการรับโอวาท </font></p>
             <p align=JUSTIFY><font face="MS Sans Serif" size="3"> ครั้นบวชให้ท่านเสร็จแล้ว พระศาสดาทรงให้ท่านเป็นปัจฉาสมณะเสด็จไปตามทางได้หน่อยหนึ่ง 
              ทรงแวะข้างทาง แสดงอาการจะประทับนั่ง พระเถระทราบดังนั้น จึงปูผ้าสังฆาฏิอันเป็นแผ่นผ้าผืนเก่าของตน 
              เป็น ๔ ชั้น ที่โคนต้นไม้แห่งหนึ่ง พระศาสดาประทับนั่งบนสังฆาฏินั้น 
              เอาพระหัตถ์ลูบผ้าพลาง ตรัสว่า กัสสปะ สังฆาฏิอันเป็นแผ่นผ้าเก่าผืนนี้ของเธอ 
              อ่อนนุ่ม พระเถระรู้ความประสงค์จึงกราบทูลว่า ขอพระผู้มีพระภาคเจ้า 
              จงทรงห่มผ้าสังฆาฏินี้เถิด พระเจ้าข้า แล้วเธอจะห่มผ้าอะไร พระศาสดาตรัสถาม 
              พระเถระกราบทูลว่า เมื่อได้ผ้าสำหรับห่มของพระองค์ ข้าพระองค์จักห่มได้พระเจ้าข้า 
              พระศาสดาได้ทรงประทานผ้าห่มของพระองค์แก่พระเถระ ๆ ได้ห่มผ้าของพระศาสดา 
              มิได้ทำความถือตัวว่า เราได้จีวรเครื่องใช้สอยของพระพุทธเจ้า (ปฏปิโลติกสงฺฆาฏึ) 
              แต่คิดว่า ตั้งแต่นี้ไปเราจะทำอะไรให้ดีกว่านี้อีก จึงได้สมาทานธุดงค์ 
              ๑๓ ข้อ ในสำนักพระศาสดา หลังจากบวชได้ ๘ วัน ก็ได้บรรลุพระอรหัตพร้อมด้วยปฏิสัมภิทา 
              </font></p>
             
            <p align=JUSTIFY><font face="MS Sans Serif" size="3"><b>๕. งานประกาศพระศาสนา 
              </b></font></p>
             <p align=JUSTIFY><font face="MS Sans Serif" size="3"> พระมหากัสสปเถระ เป็นพระสันโดษมักน้อย 
              ถือธุดงค์เป็นวัตร ธุดงค์ ๓ ข้อ ที่ถืออยู่ตลอดชีวิต คือ ๑. ทรงผ้าบังสุกุลเป็นวัตร 
              ๒. เที่ยวบิณฑบาตเป็นวัตร ๓. อยู่ป่าเป็นวัตร การเผยแผ่พระพุทธศาสนา 
              ของท่านจึงไปในทางเป็นแบบอย่างที่ดีของคนรุ่นหลังมากกว่าการแสดงธรรม 
              ท่านได้แสดงคุณแห่งการถือธุดงค์ของท่านแก่พระศาสดา ๒ ประการคือ <br>
              ๑. เป็นการอยู่เป็นสุขในปัจจุบัน <br>
              ๒. เพื่ออนุเคราะห์คนรุ่นหลัง จะได้ถือปฏิบัติตาม </font></p>
             <p align=JUSTIFY><font face="MS Sans Serif" size="3"> พระศาสดาทรงประทานสาธุการแก่ท่าน 
              แล้วตรัสว่า เธอได้ปฏิบัติเพื่อประโยชน์และความสุขแก่ตนแก่ชนเป็นอันมาก 
              ทรงสรรเสริญท่านว่า เป็นผู้มักน้อย สันโดษ ตรัสสอนภิกษุทั้งหลายให้ถือเป็นแบบอย่าง 
              ดังนี้ </font></p>
             <p align=JUSTIFY><font face="MS Sans Serif" size="3"> ๑. กัสสปะ เข้าไปสู่ตระกูล 
              ชักกายและใจออกห่างประพฤติตนเป็นคนใหม่ ไม่คุ้นเคยอยู่เป็นนิตย์ ไม่คะนองกายวาจาใจ 
              จิตไม่ข้องอยู่ในสกุลนั้น เพิกเฉย ตั้งจิตเป็นกลางว่า ผู้ใคร่ลาภจงได้ลาภ 
              ผู้ใคร่บุญ จงได้บุญ ตนได้ลาภมีใจฉันใด ผู้อื่นก็มีใจฉันนั้น <br>
              ๒. กัสสปะ มีจิตประกอบด้วยเมตตา แสดงธรรมแก่ผู้อื่น <br>
              ๓. ทรงสั่งสอนภิกษุให้ประพฤติดีประพฤติชอบ โดยยกท่านพระมหากัสสปะเป็นตัวอย่าง 
              </font></p>
             <p align=JUSTIFY><font face="MS Sans Serif" size="3"> แต่งานประกาศพระศาสนาที่สำคัญที่สุดของพระมหากัสสปเถระ 
              คือ เป็นประธานการทำสังคายนาพระธรรมวินัยครั้งแรก เมื่อพระพุทธเจ้าเสด็จดับขันธปรินิพพานแล้ว 
              ท่านได้ปรารภถ้อยคำ ของสุภัททวุฑฒบรรพชิตกล่าวกับภิกษุทั้งหลายว่า 
              พวกเราพ้นพันธนาการจากพระสมณโคดมแล้ว ต่อจากนี้ไป อยากทำอะไรก็ทำ ไม่อยากทำก็ไม่ต้องทำ 
              หลังจากถวายพระเพลิงพระบรมศพของพระพุทธเจ้าแล้ว ท่านได้แจ้งเรื่องนั้นให้พระสงฆ์ทราบ 
              แล้วตกลงกันว่าต้องสังคายนาพระธรรมวินัย เพราะเป็นวิธีที่ดีที่สุดอันจะทำให้พระศาสนาดำรงมั่นคงอยู่ได้ชั่วกาลนาน 
              พระสงฆ์ได้มอบให้ท่านเป็นประธานคัดเลือกพระภิกษุผู้จะเข้าร่วมสังคายนา 
              ท่านคัดเลือกพระอรหันต์ ๔๙๙ รูป ล้วนแต่บรรลุอภิญญา ๖ และปฏิสัมภิทา 
              ๔ จากนั้นได้เดินทางไปยังถ้ำสัตตบรรณคูหาข้างภูเขาเวภาระ โดยได้รับราชูปถัมภ์จากพระเจ้าอชาตศัตรูแห่งแคว้นมคธ 
              ปฐมสังคายนานี้ มีความสำคัญมากได้ช่วยรักษาคำสอนขององค์สมเด็จพระสัมมาสัมพุทธเจ้าให้ดำรงมั่นคงมาจวบถึงทุกวันนี้ 
              </font></p>
             
            <p align=JUSTIFY><font face="MS Sans Serif" size="3"><b>๖. เอตทัคคะ 
              </b></font></p>
             <p align=JUSTIFY><font face="MS Sans Serif" size="3"> พระมหากัสสปเถระ ได้รับการสรรเสริญจากพระศาสดาเป็นต้นว่า 
              เปรียบเสมือนด้วยพระจันทร์ เข้าไปยังตระกูลทั้งหลายไม่คะนองกาย ไม่คะนองจิต 
              เป็นผู้ใหม่อยู่เป็นนิตย์ ไม่เย่อหยิ่ง วันหนึ่ง เมื่อประทับนั่ง ในท่ามกลางหมู่พระอริยเจ้า 
              ทรงตั้งพระเถระไว้ในตำแหน่งผู้เลิศแห่งภิกษุทั้งหลาย ผู้ทรงธุดงค์และกล่าวสอนธุดงค์ว่า 
              ภิกษุทั้งหลาย กัสสปะนี้ เป็นผู้เลิศแห่งภิกษุสาวกทั้งหลายของเรา ผู้ทรงธุดงค์และกล่าวสอนธุดงค์ 
              </font></p>
             
            <p align=JUSTIFY><font face="MS Sans Serif" size="3"><b>๗. บุญญาธิการ 
              </b></font></p>
             <p align=JUSTIFY><font face="MS Sans Serif" size="3"> นับย้อนหลังไปแสนกัปป์แต่กัปป์นี้ 
              พระพุทธเจ้าทรงพระนามว่า ปทุมุตตระ ได้เสด็จอุบัติในโลก พระมหากัสสปเถระนี้ได้เกิดเป็นกุฎุมพีนามว่า 
              เวเทหะ ในพระนครหังสวดีนับถือรัตนตรัยได้เห็น พระสาวกผู้เลิศทางธุดงค์นามว่า 
              มหานิสภเถระ เลื่อมใสในปฏิปทาของท่าน จึงนิมนต์พระปทุมุตตรพุทธเจ้า 
              พร้อมพระสงฆ์มาถวายภัตตาหาร แล้วตั้งความปรารถนาตำแหน่งนั้น พระพุทธเจ้าทรงตรวจดูด้วยพุทธญาณเห็นว่า 
              ความปรารถนาของเขาจะสำเร็จแน่นอน จึงทรงพยากรณ์ว่า ในอนาคตกาลประมารแสนกัปป์พระพุทธเจ้า 
              พระนามว่าโคดม จักอุบัติขึ้น ท่านจักเป็นสาวกที่ ๓ ของพระพุทธเจ้านั้น 
              มีชื่อว่า มหากัสสปเถระ อุบาสกนั้น ได้ฟังคำนั้นแล้ว รู้สึกเหมือนว่าสมบัตินั้น 
              ตนเองจะได้ในวันพรุ่งนี้ ได้กระทำบุญกรรมต่าง ๆ มาตลอดหลายพุทธันดร 
              ในชาติสุดท้ายได้มาเกิดเป็นพระมหากัสสปเถระตามคำพยากรณ์ทุกประการ </font></p>
             
            <p align=JUSTIFY><font face="MS Sans Serif" size="3"><b>๘. ธรรมวาทะ 
              </b></font></p>
             <p align=JUSTIFY><font face="MS Sans Serif" size="3"> ดูก่อนนางเทพธิดา เธอจงหลีกไป 
              เธออย่าทำให้เราต้องถูกพระธรรมกถึกทั้งหลายในภายหน้า นั่งถือพัดอันวิจิตรพูดว่า 
              เขาว่า นางเทพธิดาผู้หนึ่ง มาทำวัตรปฏิบัติ เข้าไปตั้งน้ำฉันน้ำใช้ถวายพระมหากัสสปเถระ 
              ตั้งแต่นี้ไปเธออย่ามา ณ ที่นี้อีก จงกลับไปเสีย </font></p>
             <p align=JUSTIFY><font face="MS Sans Serif" size="3"> ผู้ใดไม่มีความเคารพในเพื่อนพรหมจรรย์ 
              ผู้นั้นย่อมอยู่ห่างพระสัทธรรม เหมือนแผ่นดินที่อยู่ห่างจากฟ้า </font></p>
             <p align=JUSTIFY><font face="MS Sans Serif" size="3"> ผู้ที่มีหิริและโอตตัปปะประจำใจตลอดเวลา 
              ประพฤติพรหมจรรย์ย่อมงอกงาม ภพใหม่ย่อมไม่มี </font></p>
             <p align=JUSTIFY><font face="MS Sans Serif" size="3"> ภิกษุผู้ฟุ้งซ่านง่อนแง่น ถึงจะห่มผ้าบังสุกุลก็ไม่งาม 
              ไม่ต่างจากลิงห่มหนังเสือ </font></p>
             <p align=JUSTIFY><font face="MS Sans Serif" size="3"> ภิกษุผู้ไม่ฟุ้งซ่านมั่นคง 
              มีปัญญา สำรวมอินทรีย์ห่มผ้าบังสุกุล ย่อมงามเหมือนราชสีห์ บนยอดขุนเขา 
              </font></p>
             
            <p align=JUSTIFY><font face="MS Sans Serif" size="3"><b>๙. นิพพาน 
              </b><br>
              พระมหากัสสปเถระ เมื่อทำสังคายนาพระธรรมวินัยเรียบร้อยแล้ว ได้จำพรรษาอยู่ที่เวฬุวนาราม 
              มีอายุประมาณ ๑๒๐ ปี จึงนิพพาน ณ ระหว่างกลางกุกกุฏสัมปาตบรรพตทั้ง 
              ๓ ลูก ในกรุงราชคฤห์ </font></p>
            <p align=JUSTIFY><br>
            </p>
             <p align=JUSTIFY><font face="MS Sans Serif" size="3"><b>หนังสืออ้างอิง.-</b></font></p>
            <p align=JUSTIFY><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-ธรรมสภา,<b>อสีติมหาสาวก๘๐พระอรหันต</b>์,ฉบับจัดพิมพ์เป็นธรรมทานในมงคลวาระคล้ายวันเกิด 
              คุณอำพัน-คุณสุมารัตน์ วิประกาษิต,กรุงเทพฯ, ๒๕๔๘, <br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-บุญโฮม 
              ปริปุณฺณสีโล(ไชยฤทธิ์),พระมหา,<b>คู่มือเรียนนักธรรมและธรรมศึกษาชั้นโท</b>, 
              ฉบับพิมพ์โรเนียวเย็บเล่ม, สำนักศาสนศึกษาวัดท่าไทร จ.สุราษฎร์ธานี, 
              ๒๕๓๕<br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-บุญโฮม 
              ปริปุณฺณสีโล(ไชยฤทธิ์),พระมหา,<b>ปัญหาและเฉลยสำหรับนักธรรมและธรรมศึกษาชั้นโท</b>, 
              ฉบับพิมพ์โรเนียวเย็บเล่ม, สำนักศาสนศึกษาวัดท่าไทร จ.สุราษฎร์ธานี, 
              ๒๕๓๕ <br>
              </font><font face="MS Sans Serif" 
            color=#0000cc 
            size=3>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">-ศูนย์พระสงฆ์นักเผยแผ่ธรรมะเพื่อพัฒนาสังคม,<b>คู่มือธรรมศึกษาชั้นโท</b>, 
              ฉบับพิมพ์ครั้งที่ ๓ พ.ศ.๒๕๔๗,โรงพิมพ์เอกพิมพ์ไท จำกัด,กรุงเทพฯ,๒๕๔๗</font></p>
          </td>
        </tr>
        <tr>
          <td height="128"> 
            <div align="center">
              <p align=center><a href="big_savok.html"><img src="pic/icon_home.jpeg" width="55" height="47" border="0"></a></p>
              <p align="left"><a href="../www.cpasurat.com/index.htm"><font face="MS Sans Serif" size="3">ศูนย์ประสานงานสมาคมป้องกันภัยจังหวัดสุราษฎร์ธานี 
                </font></a><font face="MS Sans Serif" size="3"><br>
                <a href="index.html">วัดท่าไทร</a><br>
                <a href="../www.songpak16.com/index.htm">สำนักงานเจ้าคณะภาค ๑๖</a><br>
                <a href="../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
                <a href="../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
                </a><br>
                <a href="../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
                </a></font></p>
            </div>
          </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
