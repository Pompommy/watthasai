<html>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
<head>
<title>วันพืชมงคล</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr> 
    <td valign="top" height="1661"> 
      <table cellspacing=0 cellpadding=15 width="95%" border=0 align="center">
        <tr> 
          <td valign="top" height="47"> 
            <p align=JUSTIFY><font face="MS Sans Serif" size="6" color="#FF0000">วันพืชมงคล</font><font face="MS Sans Serif" size="3"><br>
              </font></p>
            <hr>
          </td>
        </tr>
        <tbody> 
        <tr> 
          <td valign="top" height="1446"> 
            <p align=center><img src="pic/peechaday_01.jpg" width="760" height="155"></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">หากเอ่ยชื่อ 
              &quot;วันพืชมงคล&quot; แล้วเชื่อว่าหลายคนคงยิ้มแก้มปริเลยทีเดียว 
              เพราะจะได้หยุดเรียน หยุดงาน พักผ่อนอยู่ที่บ้าน เนื่องจากเป็นวันหยุดนักขัตฤกษ์ 
              แต่จะมีสักกี่คนรู้รายละเอียด รู้ความหมาย หรือรู้ความเป็นมาเป็นไปของ 
              &quot;วันพืชมงคล&quot; อย่างแท้จริง เอาเป็นว่าเราไปเจาะลึกประวัติและความเป็นมาของ 
              &quot;วันพืชมงคล&quot; กันดีกว่า... </font></p>
            <p align=JUSTIFY><font face="MS Sans Serif" size="3"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;วันพืชมงคล 
              หมายถึง วันที่กำหนดพระราชพิธีจรดพระนังคัลแรกนาขวัญ เป็นพระราชพิธีเก่ามาแต่โบราณที่เสริมสร้างขวัญและกำลังใจแก่เกษตรกรของชาติ 
              เพื่อเป็นการระลึกถึงความสำคัญของเกษตรกรที่มีต่อเศรษฐกิจไทย โดยมีการจัดพระราชพิธีพืชมงคลจรดพระนังคัลแรกนาขวัญ 
              มีสืบเนื่องมาตั้งแต่สมัยกรุงศรีอยุธยาตอนปลาย ซึ่งพระราชพิธีนี้จะกระทำที่ท้องสนามหลวง 
              ประกอบด้วย 2 พระราชพิธีคือ พระราชพิธีพืชมงคล และพระราชพิธีจรดพระนังคัลแรกนาขวัญ 
              </font></p>
            <p align=JUSTIFY><font face="MS Sans Serif" size="3"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พิธีพืชมงคล 
              เป็นพิธีทำขวัญเมล็ดพืชพันธุ์ต่างๆ เช่น ข้าวเปลือกเจ้า ข้างเหนียว 
              ข้างฟ่าง ข้าวโพด ถั่ว งา เผือก มัน เป็นต้น ฯลฯ มีจุดมุ่งหมายที่จะให้เมล็ดพันธุ์เหล่านั้น 
              ปราศจากโรคภัย และ ให้อุดมสมบูรณ์เจริญงอกงามดี </font></p>
            <p align=JUSTIFY><font face="MS Sans Serif" size="3"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พิธีแรกนาขวัญ 
              เป็นพิธีเริ่มต้นการไถนาเพื่อหว่านเมล็ดข้าว มีจุดมุ่งหมายที่จะให้เป็นอาณัติสัญญาณว่า 
              บัดนี้ฤดูกาลแห่งการทำนาและเพาะปลูกได้เริ่มขึ้นแล้ว </font></p>
            <p align=JUSTIFY><font face="MS Sans Serif" size="3"> <b>ประวัติความเป็นมา</b></font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระราชพิธีจรดพระนังคัลแรกนาขวัญเป็นพิธีสิริมงคล 
              เพื่อบำรุงขวัญแก่เกษตรกร จึงเป็นวันที่มีความสำคัญ โบราณกาลจึงได้วางหลักเกณฑ์ให้ประกอบพิธีในวันที่ดีที่สุดของแต่ละปี 
              ประกอบด้วย ขึ้น แรม ฤกษ์ยาม ให้ได้วันอันเป็นอุดมฤกษ์ตามตำราโหราศาสตร์แต่ต้องอยู่ในระหว่างเดือน 
              ๖ โดยที่มีประเพณีต้องหาฤกษ์ตามตำราทางจันทรคติพระราชพิธีจรดพระนังคัลแรกนาขวัญ 
              จึงไม่ได้กำหนดวันเวลาไว้ตายตัว ตามปกติแล้วจะตกอยู่ในระหว่างเดือนพฤษภาคม 
              การที่ต้องกำหนดให้อยู่ในเดือน ๖ ก็เพราะเดือนนี้เริ่มจะเข้าฤดูฝน 
              เป็นระยะเวลาที่เหมาะสมสำหรับเกษตรกร ชาวไร่ ชาวนา จะได้เตรียมทำนาอันเป็นอาชีพหลักสำคัญของชาวไทยมาแต่โบราณ 
              เมื่อโหรหลวงคำนวณได้วันอุดมมงคลพระฤกษ์ ที่จะประกอบพระราชพิธีจรดพระนังคัลแรกนาขวัญแล้ว 
              สำนักพระราชวังจะได้ ลงไว้ในปฏิทินหลวงที่พระราชทานในวันขึ้นปีใหม่ทุกปี 
              และได้กำหนดไว้ว่าวันใดเป็นวันพืชมงคล วันใดเป็นวันจรดพระนังคัลแรกนาขวัญ 
              </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;วันแรกนาขวัญเป็นวันสำคัญของชาติ 
              คณะรัฐมนตรีมีมติให้หยุดราชการ ๑ วัน และมีประกาศให้ชักธงชาติตามระเบียบทางราชการ<br>
              พระราชพิธีจรดพระนังคัลแรกนาขวัญได้ปฏิบัติเป็นราชประเพณี ตลอดมาจนถึง 
              พ.ศ. ๒๔๗๙ แล้วได้เว้นว่างไป ต่อมา พ.ศ. ๒๔๘๓ ทางรัฐบาลสั่งให้กำหนดมีการพระราชพิธีเฉพาะแต่พืชมงคลที่พระอุโบสถวัดพระศรีรัตนศาสดารามตามราชประเพณีที่เคยปฏิบัติมา 
              <br>
              <br>
              <br>
              <b>การประกอบพระราชพิธี</b></font></p>
            <p align=JUSTIFY><font face="MS Sans Serif" size="3"><a href="comment.html" target="_blank"><img title=Image 
            height=235 alt=Image hspace=6 
            src="pic/peechaday_02.jpg" 
            width=304 align=left border=0></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระราชพิธีพืชมงคล 
              เป็นส่วนประกอบเพื่อสิริมงคล แก่พันธุ์พืชสำหรับนำไปใช้ในการ พระราชพิธีจรดพระนังคัลแรกนาขวัญ 
              กำหนดงานก่อนวันพระราชพิธีจรดพระนังคัลแรกนาขวัญ ๑ วัน มีอ่านประกาศ 
              ถึงความสำคัญที่จะเริ่มพิธีจรดพระนังคัลแรกนาขวัญ ในประกาศ นั้น อ้างหลักธรรมทางพุทธศาสนาสมัยพุทธกาล 
              คราวเกิดฝนแล้ง ด้วยพุทธานุภาพทรงบันดาลให้ฝนตก ทำนา ทำไร่ หว่านพืชผลได้ตามปรกติ 
              และกล่าวถึงตำนานการสร้างพระคันธารราษฎร์อันเกี่ยวด้วยพุทธานุภาพ ที่ทรงบันดาลให้ฝนตกจึงได้สร้างพระพุทธรูปนี้ขึ้น 
              ณ เมืองคันธารราษฎร์ในครั้งอดีตกาล จากนั้นประกาศสดุดีเฉลิมพระเกียรติพระบาทสมเด็จพระพุทธยอดฟ้าจุฬาโลกองค์ปฐมกษัตริย์ 
              ที่ได้ทรงงสร้างพระพุทธคันธารราษฎร์ขึ้นไว้เพื่อประกอบการพระราชพิธีจรดพระนังคัลแรกนาขวัญ 
              ตามตำนานที่มีมา แต่โบราณกาล ซึ่งเป็นราชประเพณีที่พระมหากษัตริย์ทรงอนุวัติจัดงานพระราชพิธีนี้สืบมา 
              สุดท้ายประกาศถวายพระพรชัยมงคล และขออำนาจคุณพระศรีรัตนตรัยสิ่งศักดิ์สิทธิ์ที่เคารพบูชาเทพยดาทั้งปวงประสิทธิ์ประสาทให้พืชพันธุ์ธัญญาหารในราชอาณาจักรอุดมสมบูรณ์งอกงาม 
              เจริญดี ตลอดจนขอให้ฝนตกต้องตามฤดูกาล จบประกาศแล้วพระสงฆ์๑๑ รูป เจริญพระพุทธมนต์เป็นคาถาพิเศษสำหรับพืชมงคลโดยเฉพาะ 
              เพื่อเสกพืชพันธุ์ต่าง ๆ ที่ได้นำมาตั้งเข้าพิธีมณฑลมีข้าวเปลือกพันธุ์ต่างๆ 
              ถั่วทุกชนิด ข้าวโพด งา ฟัก แฟง แตงกวา เผือก มัน ฝ้าย เป็นต้น<br>
              <br>
              <a href="comment.html" target="_blank"><img title=Image 
            height=162 alt=Image hspace=6 
            src="pic/peechaday_03.jpg" 
            width=260 align=left border=0></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ต่อมาในปี 
              พ.ศ. ๒๕๐๓ เลขาธิการพระราชวังพระบรมราชโองการเหนือเกล้าฯ สั่งว่าพระราชพิธีจรดพระนังคัลแรกนาขวัญ 
              แต่เดิมจัดเป็น ๒ วันแล้วได้ระงับไปคงได้แต่พิธีพืชมงคลจัดเป็นงานประจำทุกปี 
              สำหรับปี พ.ศ. ๒๕๐๓ ทางรัฐบาลเห็นควรจัดให้มีการแรกนาขวัญขึ้นอย่างเดิม 
              เพื่อรักษาบูรพประเพณีอันเป็นมิ่งขวัญของการเกษตรไว้สืบต่อไป สำนักพระราชวังและกระทรวงเกษตร 
              จึงได้กำหนดงานพระราชพิธีจรดพระนังคัลแรกนาขวัญตามราชประเพณีเดิมขึ้นเมื่อ 
              พ.ศ. ๒๕๐๓ จนถึงปัจจุบันนี้ และพระบาทสมเด็จพระเจ้าอยู่หัว ได้เสด็จพระราชดำเนินมาทรงเป็นประธานการพระราชพิธีทุกปี 
              ทรงมีพระราชกระแสให้ปรับปรุงพระราชพิธี เพื่อความเหมาะสมตามยุคสมัย 
              ด้วยพระราชพิธีจรดพระนังคัลแรกนาขวัญแต่เดิมมา ทำที่ทุ่งนาพญาไท เมื่อได้มีการฟื้นฟูพระราชพิธีจรดพระนังคัลแรกนาขวัญขึ้นใหม่ 
              จึงจัดให้มีขึ้นที่ท้องสนามหลวง ซึ่งเคยเป็นที่ประกอบพิธีจรดพระนังคัลแรกนาขวัญในรัชกาลที่ 
              ๑ ที่ ๒ และที่ ๓</font></p>
            <p align=JUSTIFY><font face="MS Sans Serif" size="3"><a href="comment.html" target="_blank"><img title=Image 
            height=243 alt=Image hspace=6 
            src="pic/peechaday_04.jpg" 
            width=139 align=left border=0></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ส่วนผู้ที่จะเป็นพระยาแรกนาในสมัยก่อนเคยโปรดเกล้าฯ 
              ให้ผู้ที่ดำรงตำแหน่งเสนาบดีกระทรวงเกษตราธิการ เป็นพระยาแรกนา และผู้ที่เป็นเทพีหาบกระบุงทอง 
              กระบุงเงิน บรรจุข้าวเปลือกหว่านนั้น โปรดเกล้าฯ ให้จัดท้าวนางฝ่ายใน 
              เมื่อเวลาได้เปลี่ยนแปลงหน้าที่ตำแหน่งไปแล้วเช่นนี้ เมื่อเริ่มฟื้นฟูพระราชพิธีจรดพระมังคัลแรกนาขวัญขึ้นมาใหม่ 
              พระยาแรกนาจึงได้แก่ อธิบดีกรมการข้าวกระทรวงเกษตร เทพีได้คัดเลือกจากข้าราชการสตรีผู้มีเกียรติในกระทรวงเกษตรในปีต่อมาจนปัจจุบันผู้เป็นพระยาแรกนา 
              ได้แก่ผู้ดำรงตำแหน่งปลัดกระทรวงเกษตรและสหกรณ์ ส่วนเทพีนั้นคัดเลือกจากข้าราชการสตรีโสดในสังกัดกระทรวงเกษตรและสหกรณ์ระดับ 
              ๓ - ๔ คือขั้นโทขึ้นไป</font></p>
            <p align=JUSTIFY>&nbsp;</p>
            <p align=JUSTIFY>&nbsp;</p>
            <p align=JUSTIFY>&nbsp;</p>
            <p align=JUSTIFY>&nbsp;</p>
            <p align=JUSTIFY>&nbsp;</p>
            <p align=JUSTIFY><font face="MS Sans Serif" size="3"><a href="comment.html" target="_blank"><img title=Image 
            height=162 alt=Image hspace=6 
            src="pic/peechaday_05.jpg" 
            width=260 align=left border=0></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระราชพิธีจรดพระนังคัลแรกนาขวัญเป็นพิธีเพื่อสิริมงคลแก่พืชพันธุ์ธัญญาหารสนับสนุนส่งเสริมชาวไร่ 
              ชาวนาในการประกอบอาชีพ พระบาทสมเด็จพระเจ้าอยู่หัวทรงสนพระราชหฤทัยเป็นอย่างยิ่งได้เสด็จฯมาเป็นประธานอธิษฐานขอความสมบูรณ์ของพืชพันธุ์ธัญญาหารให้มีแก่อาณาจักรไทย 
              และได้ทรงปลูกพันธุ์ข้าวทดลองในนาทดลองบริเวณสวนจิตรลดา พระราชวังดุสิต 
              ซึ่งเป็นพระราชฐานที่ประทับ เมื่อเก็บเกี่ยวแล้วพระราชทานนำมาเข้าในพระราชพิธี 
              ประมาณ ๔๐ - ๕๐ กิโลกรัม เมล็ดพันธุ์ข้าวที่พระราชทานมาเข้าพิธีจรดพระนังคัลแรกนาขวัญนี้ 
              กระทรวงเกษตรและสหกรณ์ได้แบ่งไปหว่านที่ลานประกอบพระราชพิธีจรดพระนังคัลแรกนาขวัญส่วนหนึ่งอีกส่วนหนึ่งจัดบรรจุซองส่งไปยังจังหวัดต่าง 
              ๆ ทั่วราชอาณาจักรสำหรับแจกจ่ายแก่เกษตรกร เพื่อเป็นสิริมงคลตามพระราชประสงค์ที่ทรงส่งเสริมการเกษตร<br>
              </font></p>
            <p align=JUSTIFY><font face="MS Sans Serif" size="3"><b>ขอขอบคุณ</b>.- 
              ข้อมูลบางส่วนจาก กระปุกดอทคอม, เดลินิวส์ และ <a href="../www.treasury.go.th/pop_up/11May/11MayDay_02.htm" target="_blank">กรมธนารักษ์</a><br>
              <br>
              </font></p>
            <p align="center"><font face="MS Sans Serif" size="3"><br>
              ************************** </font></p>
            <p align="center"><a href="index.html"><img src="tem/icon_home.jpeg" width="55" height="47" border="0"></a></p>
            <p align="left"><font face="MS Sans Serif" size="3"><a href="index.htm">กลับไปหน้า 
              Web วัดท่าไทร</a><br>
              <a href="../www.songpak16.com">ไป Web สำนักงานเจ้าคณะภาค ๑๖<br>
              </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></p>
          </td>
        </tr>
        </tbody> 
      </table>
      <div align="left"> 
        <p align=center>&nbsp;</p>
      </div>
    </td>
  </tr>
  <tr> 
    <td> 
      <div align="center"></div>
    </td>
  </tr>
</table>
<p align="CENTER">&nbsp; </p>
</body>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
</html>
