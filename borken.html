<html>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
<head>
<title>วิธีคิดให้หายทุกข์ใจยามอกหัก  </title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr> 
    <td valign="top" height="1141"> 
      <table cellspacing=0 cellpadding=15 width="95%" border=0 align="center">
        <tr> 
          <td valign="top" height="23"> 
            <p align=JUSTIFY><font face="MS Sans Serif" size="6" color="#FF0000">วิธีคิดให้หายทุกข์ใจยามอกหัก 
              </font><font face="MS Sans Serif" size="3"><br>
              <font size="4" color="#000000">(วิธีการดำเนินชีวิตตามหลักพระพุทธศาสนา) 
              </font></font></p>
            <hr>
          </td>
        </tr>
        <tbody> 
        <tr> 
          <td valign="top" height="873"> 
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">&quot;<b>อกหักดีกว่ารักไม่เป็น</b>&quot; 
              สุภาษิตยอดฮิตสำหรับคนที่พบกับความผิดหวังในความรัก แต่ถ้าอกหักบ่อย 
              ๆ มัน ก็ไม่ไหวเหมือนกัน เพราะมันช่างเจ็บช้ำระกำทรวง ยิ่งคนหนุ่มสาวยุคไอที 
              พบกันง่าย ชอบกันง่าย เบื่อกันง่าย จะทำอย่างไรกันดี บางคนอกหักวันละสามเวลาหลังอาหาร 
              เพราะเที่ยวรักคนนั้นคนนี้ไปทั่ว บางคนอกหักอย่างเบา ๆ เพราะรักเขาข้างเดียว 
              แต่บางคนอกหักอย่างช้ำชอก เพราะถูกคนรักทอดทิ้งไม่ใยดี บางคนรักกันมานานแต่ 
              ภายหลังจำต้องเลิกรา เพราะไปด้วยกันไม่ได้ อันนี้ก็เจ็บตัวทั้งคู่ 
              สรุปแล้วอกหักไม่ดีเลยนะครับ</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ดังนั้นบทความในวันนี้จึงขอเสนอเทคนิคทำใจ 
              ยามประสบกับความผิดหวังในความรัก เพื่อเป็นประโยชน์ต่อคนหนุ่มสาวในยุคไอที 
              ที่พบรักกันง่าย ๆ บนออนไลน์ ด้วยความความเร็วเท่าแสง หวังเป็นอย่างยิ่งว่าวิธีคิดทั้ง 
              ๔ วิธีนี้ คงจะได้ช่วยรักษาใจ ให้ท่านมีกำลังใจเรียนรู้ชีวิตกันต่อไป 
              จนกว่าจะประสบความสำเร็จในชีวิตตามปรารถนาของทุก ๆ คน ต่อไปนี้ขอเชิญติดตามได้เลยครับผม 
              </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">๑. 
              เข้าใจธรรมชาติของความรัก ความรักแบบหนุ่มสาว เป็นความรักที่มีรสหอมหวาน 
              ใคร ๆ ก็ใคร่ปรารถนา แต่ธรรมชาติของความรักแบบนี้ มันมาพร้อมกับพิษสงด้วย 
              คือหากไม่สมปรารถนาเมื่อใด มันก็จะแสดงความเจ็บปวดออกมาทันที เจ็บมาก 
              เจ็บน้อย แล้วแต่ว่าเรายึดมั่นทุ่มเทในความรักแค่ไหน ยึดน้อยก็เจ็บน้อย 
              ยึดมากก็เจ็บมาก ดังนั้นในยามใดอกหัก ให้เราก็บอกกับตัวเองว่า นี่เป็นธรรมชาติของชีวิตมันแสดงอาการ 
              ตามธรรมชาติของมันเอง ถ้าเราไม่ไปคิดฟุ้งซ่านกับมัน เดี๋ยวมันก็จะค่อย 
              ๆ ทุเลาเบาบางไปเอง </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">๒. 
              มีความเมตตากรุณาต่อตัวเอง เมื่อใดต้องพบกับความเจ็บปวดจากความผิดหวังในความรัก 
              ให้คิดเมตตากรุณาต่อตัวเอง ไม่คิดลงโทษตัวเอง หรือ คิดทำร้ายจิตใจของตัวเองซ้ำเป็นดาบสองลงไปอีก 
              แต่ให้มองไปที่ความเจ็บปวดที่เกิดขึ้นในจิตใจด้วยความกรุณา เหมือนกับว่าเรากำลังรู้สึกเมตตาสงสารใครสักคน 
              ปลอบใจของตัวเองเหมือนกับเรากำลังปลอบเพื่อนด้วยความรักความเข้าใจ 
              ยกตัวอย่าง &quot;ทำใจสบาย..ๆ นะ...มันเจ็บไม่นานหรอก คราวหน้าเราจะระวังให้มากกว่านี้ 
              ขอโทษทีนะเพื่อนนะ ที่ทำให้นายเจ็บ ฯลฯ&quot; คือ มองความเจ็บปวดที่เกิดขึ้นด้วยความเห็นใจว่านี่เป็นผลพวงที่เกิด 
              จากความรักแบบหนุ่มสาว (ดูข้อ ๑) ยอมรับและเข้าใจความเป็นจริงเช่นนี้ 
              ด้วยรอยยิ้มแห่งความเมตตากรุณา เราจะเกิดความสุขใจมาแทนที่ และ อาการเจ็บปวดจากความผิดหวังก็จะทุเลาเบาบางไปอย่าง 
              รวดเร็ว</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๓. 
              มองโลกในแง่ดี ให้คิดว่าตัวเองเป็นผู้ที่โชคดีที่สุดในโลก ดีแล้วที่อกหัก 
              เพราะคนที่เรารักคนนี้อาจจะไม่ใช่เนื้อคู่ของเราก็ได้ หรือ ให้คิดดีใจว่า 
              อกหักคราวนี้ดีจัง เพราะเราได้ความรู้ใหม่ๆ ที่เราสามารถนำมาปรับปรุงชีวิตของเราให้พัฒนาขึ้นไปได้อีกเยอะเลยทีเดียว 
              เอ..อย่างนี้คงต้องขอบคุณคนที่หักอกเราเสียแล้วสิ.. ไม่งั้นเราคงจะเซ่อไปอีกนาน 
              หรือ คิดว่า เออ.!โชคเรายังดีนะ ที่ผิดหวังเสียก่อน ไม่อย่างนั้นถ้าหากถลำลึกลงไปมากกว่านี้เราก็คงจะเจ็บสาหัสกว่านี้เป็นแน่ 
              การคิดในแง่ดีเช่นนี้ สารพัดที่จะคิดไปได้หลายรูปแบบ ใครที่คิดอย่างนี้ได้ 
              ถือว่าเป็นคนฉลาดคิดครับ เพราะสามารถเอาปัญหามาสร้างเป็นปัญญา เอาความทุกข์มาแปรให้กลายเป็นความสุขที่เป็นกุศล 
              มองโลกในแง่ดีมาก ๆ เช่นนี้ ทำให้มีสุขภาพจิตตลอดชีวิตครับผม</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">๔. 
              ฝันเพิ่งจะตื่น สำหรับคู่รักที่รักกันมานาน หวานชื่นกันมาโดยตลอด แต่ต่อมาภายหลังมีอันต้องพลัดพรากจากกัน 
              เพราะไปด้วยกันไม่ได้ หรือ ขัดแย้งไม่เข้าใจกัน หรือ อีกฝ่ายไม่ซื่อสัตย์ทำให้มีอันต้องแยกทางกัน 
              หรือ ถูกทอดทิ้งอย่างไม่ใยดี ปัญหาเหล่านี้ล้วนสร้างความทุกข์อย่างแสนสาหัสให้แก่จิตใจจนยากที่จะรับไว้ได้ 
              ดังนั้นจึงมีบางคนถึงกับคิดสั้น ทำลายชีวิตของตนเองไปเลยก็มี </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ในกรณีนี้ 
              หากใช้ ๓ วิธีข้างต้นดังที่แนะนำไปแล้ว ยังเอาไม่อยู่ คือยังมีความร่ำไรรำพันอาลัยอาวรณ์อยู่เช่นเดิม 
              ขอแนะนำให้ใช้วิธีคิดแบบ &quot;ตัดใจ&quot; อย่างเด็ดขาดไปเลย นั่นคือ 
              ทุกครั้งที่มีความคิดหวนอาลัยเกิดขึ้นเมื่อใด ให้บอกกับตัวเองทันทีว่า 
              วันชื่นคืนสุขเก่า ๆ นั้นมันเป็นเพียงแค่เราฝันไป ตอนนี้เราตื่นขึ้นมาวันใหม่แล้ว 
              ไม่ต้องไปหวนอาลัยมันอีกต่อไป &quot;ความฝันคือมายา ปัจจุบันคือความจริง&quot; 
              ให้มีความร่าเริงในชีวิตใหม่ สำหรับความรับผิดชอบต่าง ๆ ที่ตามมา บอกกับตัวเองไปได้เลยว่า 
              &quot;เราทำได้สบายมาก&quot; การอยู่ตัวคนเดียวถ้าหากชีวิตมันดีงาม 
              มันมีความสุขมากขึ้น เราก็น่าจะดีใจ บางทีไม่แน่ ในอนาคตเราอาจจะพบกับคนดีที่ไปด้วยกันกับเราได้ 
              ก็อาจจะเป็นได้ เป็นต้น </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ขอสรุปย้ำอีกครั้งว่า 
              ทุกครั้งที่คิดอาลัยวันวานยังหวานชื่น ให้เราต้องบอกกับตัวเองทันทีว่า 
              &quot;นั่นมันฝันเมื่อคืนนี้ ตอนนี้เราตื่นแล้ว เบิกบานแล้ว ใจสว่างแล้ว&quot; 
              ทำจิตใจให้ร่าเริง ได้เช่นนี้ เราก็ได้ขึ้นชื่อว่าเป็นชาวพุทธรุ่นใหม่อย่างแท้จริง<br>
              </font><font face="MS Sans Serif" size="3"><br>
              </font></p>
            <p align="center"><font face="MS Sans Serif" size="3"><br>
              ************************** </font></p>
          </td>
        </tr>
        <tr>
          <td valign="top" height="2">
            <p align=center><a href="index.html"><img src="tem/icon_home.jpeg" width="55" height="47" border="0"></a><font face="MS Sans Serif" size="3"> 
              </font></p>
            <font face="MS Sans Serif" size="3"><a href="index.htm">กลับไปหน้า 
            Web วัดท่าไทร</a><br>
            <a href="../www.songpak16.com">ไป Web สำนักงานเจ้าคณะภาค ๑๖<br>
            </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></td>
        </tr>
        </tbody> 
      </table>
      <div align="left"> 
        <p align=center>&nbsp;</p>
      </div>
    </td>
  </tr>
  <tr> 
    <td> 
      <div align="center"></div>
    </td>
  </tr>
</table>
<p align="CENTER">&nbsp; </p>
</body>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
</html>
