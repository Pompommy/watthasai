<html>

<!-- Mirrored from www.songpak16.com/aticle/kamnit01.html by HTTrack Website Copier/3.x [XR&CO'2005], Fri, 06 Aug 2010 21:28:10 GMT -->
<head>
<title>บทวิจารณ์-กามนิต</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" background="pic/22402.gif" link="#0000FF" vlink="#9900CC" alink="#FF0000">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="95%" border="0" align="center" cellpadding="0" cellspacing="0">
        <tr> 
          <td> 
            <table width="95%" border="0" align="center" cellpadding="0" cellspacing="0">
              <tr> 
                <td width="70%" height="163"><font face="MS Sans Serif" size="3" color="#0000FF"><b><font size="4">เราได้อะไรจาก...</font></b><font color="#006600"><br>
                  <font size="5"><b><font size="6" color="#FF3300">หนังสือ กามนิต</font></b></font></font><font size="5" color="#FF3300"><b><font size="6">เกี่ยวกับพุทธศาสนา</font></b></font><font size="5"><b><font size="6"><br>
                  </font><font size="3">โดย... ยิ่งยศ มณฑลผลิน</font></b></font></font></td>
                <td width="30%" height="163"> 
                  <div align="center"><font face="MS Sans Serif" size="3" color="#0000FF"><img src="tem/kamnit.GIF" width="184" height="178"></font></div>
                </td>
              </tr>
            </table>
          </td>
        </tr>
        <tr>
          <td>
            <hr>
          </td>
        </tr>
        <tr> 
          <td>
             <p align=justify>&nbsp;</p>
             <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">เมื่อผมเรียนหนังสือชั้นมัธยมปีที่ 
              ๖ มีหนังสือเรียนภาษาไทยเรื่อง กามนิตภาคบนดิน เมื่อเรียนอยู่ชั้นมัธยมปีที่ 
              ๔ ถึงชั้นมัธยมปีที่ ๕ (ช่วงปี ๒๔๘๑-๒๔๘๙) ได้เรียนวรรณคดี เช่น สังข์ทองตอนตีคลี 
              รามเกียรติ์ตอนท้าวมาลีว ราชว่าความ อิเหนาตอนศึกกุหมังกุหนิง ราชาธิราชตอนศึกฝรั่งมังฆ้อง 
              สามก๊กตอนแตกทัพเรือ นิทราชาคริต เวนิช-วานิช หนังสือในเชิงนวนิยายนั้นทุกโรงเรียนห้ามนักเรียนนำเข้ามาอ่าน 
              เพราะถือว่าเป็นนิยายประโลมโลกอ่านแล้วเด็กจะใจแตก ชิงสุกก่อนห่าม 
              ไม่ตั้งใจเรียน ใครเอาเข้ามา เมื่อครูพบจะโดนตี และยังริบหนังสือไปเป็นสมบัติของครู 
              นักเรียนเพิ่งมาเจอะเจอหนังสือเรียนที่มีเรื่องรัก ๆ ใคร่ ๆ ก็เรื่องกามนิตนี่แหละ 
              เห็นจะเป็นเพราะอยู่ชั้นมัธยมปีที่ ๖ พอจะรู้รักษาตัวรอดได้แล้ว อย่างไรก็ตามกระทรวงศึกษาธิการอุตส่าห์เปลี่ยนชื่อหนังสือกามนิต 
              เป็นวาสิฏฐี คงจะเกรงกลัวกับคำว่า &quot;กาม&quot;</font></p>
             <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ความจริงหากท่านหยิบหนังสือมาอ่าน 
              พิจารณาเฉพาะตอนที่เกี่ยวกับพระพุทธศาสนา ท่านจะได้อะไรมาก มายทีเดียว 
              ซึ่งจะขอคัดตัดตอนมาให้ได้อ่าน </font></p>
             <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ในคำนำที่ผู้เรียบเรียงคือ 
              เสถียรโกเศศ และนาคะประทีป เขียนไว้เมื่อ พ.ศ. ๒๔๗๓ ว่า &quot;ท่านผู้รจนา 
              เรื่องนั้น ๆ ย่อมกล่าวถึงพระองค์ด้วยความเคารพเป็นที่ตั้ง&quot; </font></p>
             
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ในบทที่ 
              ๑ ขึ้นต้นอย่างไพเราะว่า &quot;ข้าพเจ้าได้สดับมาอย่างนี้ สมัยหนึ่ง 
              เมื่อพระผู้มีพระภาคเจ้าเสด็จลงมา ตรัสรู้ในมนุษย์โลกแล้ว และถึงวาระอันควรจะเสด็จเข้าสู่ปรินิพพาน 
              พระองค์ได้เสด็จสู่ที่จาริกไปในคาม ชนบท ราชธานีต่าง ๆ แห่งแคว้นมคธ 
              จนบรรลุกรุงราชคฤห์มหานคร&quot; ได้บรรยายบรรยากาศในวันนั้นว่า &quot;ขณะพระองค์เสด็จมาใกล้เบญจคีรีนคร 
              คือ ราชคฤห์ เป็นเวลาจวนสิ้น ทิวาวาร แดดในยามเย็นกำลังอ่อนลงสู่สมัยใกล้วิกาล 
              ทอแสงแผ่ซ่านไปยังสาลีเกษตรแลละลิ่วเห็นเป็นทาง สว่างไปทั่วประเทศสุดสายตา 
              ดูประหนึ่งหัตถ์ทิพย์มาปกแผ่อำนวยสวัสดี เบื้องบนมีกลุ่มเมฆเป็นคลื่นซ้อนซับสลับกันเป็นทิวแถวต้องแสงแดดจับเป็นสีระยับวะวับแววประหนึ่งเอาทรายทองไปโปรยปราย 
              เลื่อนลอยละลิ่ว ๆ เรี่ย ๆ รายลงจดขอบฟ้าชาวนาและโคก็เมื่อยล้าด้วยตรากตรำทำงาน 
              ต่างพากันดุ่ม ๆ เดินกลับเคหสถานเห็นไร ๆ เงาหมู่ไม้อันโดดเดี่ยวอยู่กอเดียว 
              ก็ยืดยาวออกไปทุกที ๆ มีขอบปริมณฑลเป็นรัศมีแห่งสีรุ้ง&quot;</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">อีกตอนหนึ่งกล่าวว่า 
              &quot;ครั้งกระนั้น พระองค์เป็นผู้แสวงหาความหลุดพ้นทุกข์ ต้องต่อสู้กับกิเลสมารอันหนา 
              แน่น ต้องกระทำทุกกรกิริยา ซึ่งมนุษย์อื่นที่แกล้วกล้าสามารถก็ย่อท้อ 
              ทำไม่ได้ จนภายหลังทรงเห็นแจ้งซึ่งสังสารทุกข์ เสด็จออกจากทุกข์แล้ว 
              ได้ตรัสรู้เป็นพระสัมมาสัมพุทธเจ้า อันความเป็นไปของพระองค์ครั้งกระโน้นตลอดมาจนครั้งกระนี้ 
              ก็เหมือนดั่งกลางวันในฤดูฝน พอรุ่งเช้ามีแสดงแดดมาแผดจ้า แล้วนภากาศพะยับอับแสง 
              เกิดพายุแรง ฟ้าคะนองก้องสะท้าน ซ่านด้วยเม็ดฝน ครั้นแล้วท้องฟ้าก็หายมืดมน 
              กลับสว่างสงบเงียบ มีวิเวกเหมือนภูมิประเทศในยามเย็นที่กล่าวแล้ว จนกว่าพระอาทิตย์จะอัสดงดิ่งหายไปในขอบฟ้า</font></p>
             
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">อันว่าพระอาทิตย์จะอัสดงลงฉันใด 
              สำหรับพระตถาคตในขณะนี้ก็มีฉันนั้น พระองค์ได้ทรงสั่งสอนเวไนยสัตว์ 
              ให้เห็นแจ้งซึ่งกองทุกข์ ทรงแสดงธรรมอันแท้จริงให้ประจักษ์ และประทานหลักความหลุดพ้นจากทุกข์แก่มนุษย์นิกรทั่วโลกธาตุ 
              มีบริษัท ๔ เป็นผู้สืบศาสโนวาท เผยแพร่พระธรรมของพระองค์ให้แพร่หลาย 
              และประพฤติปฏิบัติด้วยกาย วาจา ใจ รักษาไว้ตลอดจิรกาลาวสาน </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">แม้เมื่อพระองค์ประทับยืนอยู่ขณะนั้น 
              ก็ได้ทรงจินตนาการอันเกิดขึ้นด้วยพระปริวิตกถึงที่ได้เสด็จมายืน โดดเดี่ยวตลอดวันว่า 
              &quot;ถึงเวลาแล้ว ในไมช้า เราก็จะละสังขารนี้ไป คือสังสาระซึ่งเราได้ถ่ายถอนตนหลุดพ้นแล้วตลอด 
              จนยังผู้ที่มาภายหลังให้หลุดพ้นด้วย..! แล้วเข้าสู่ความดับสนิทด้วยอำนาจปรินิพพานธาตุ&quot; 
              <br>
              เรื่องได้ดำเนินมาถึงตอนที่กามนิตได้พบพระพุทธองค์ ในขณะทรงประทับแรมคืนที่บ้านช่างหม้อ 
              ได้ทรงแสดงธรรมให้แก่กามนิต </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">พระธรรมที่ทรงประกาศ 
              คือ ธรรมอันทำให้แจ้งความจริงอย่างยิ่ง ๔ ประการ, ๔ ประการนั้นคืออะไร 
              ? ได้แก่ ความจริงอย่างยิ่งคือทุกข์, ความจริงอย่างยิ่งคือเหตุให้เกิดทุกข์, 
              ความจริงอย่างยิ่งคือการดับทุกข์ทั้งสิ้น และความจริงอย่างยิ่งคือทางที่ดำเนินไปถึงความดับทุกข์ทั้งสิ้น 
              </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">&quot;ดูก่อนภารดา 
              ความจริงอย่างยิ่งคือทุกข์นั้นเป็นอย่างไร ?, ได้แก่ ความเกิดมานี้เป็นทุกข์ 
              ความที่ชีวิต ล่วงไป ๆ เป็นทุกข์ ความเจ็บป่วยเป็นทุกข์ ความตายเป็นทุกข์ 
              ความอาลัย ความคร่ำครวญ ความทนลำบาก ความเสียใจและความคับแค้นใจ ล้วนเป็นทุกข์ 
              ความพลัดพรากจากสิ่งที่รัก เป็นทุกข์, ความประจวบกับสิ่งที่ไม่รัก 
              เป็นทุกข์ ความที่ไม่สมประสงค์ เป็นทุกข์, รวมความว่าบรรดาลักษณะต่าง 
              ๆ เพื่อความยึดถือ ผูกพัน ย่อมนำทุกข์มาให้ทั้งนั้น</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ดูก่อนภารดา 
              นี่แหละความจริงอย่างยิ่งคือทุกข์ ก็แหละความจริงอย่างยิ่งคือเหตุให้เกิดทุกข์นั้นเป็นอย่างไร 
              ? ได้แก่ ความกระหาย ซึ่งทำให้เกิดมีสิ่งต่าง ๆ อันความเพลิดเพลินใจ 
              และความร่านเกิดตามไปด้วย เพลิดเพลินนักในอารมณ์นั้น ๆ คือกระหายอยากให้มีไว้บ้าง 
              กระหายอยากให้คงอยู่บ้าง กระหายอยากให้พ้นไปบ้าง ดูก่อนภารดา นี้ความจริงอย่างยิ่งคือเหตุให้เกิดทุกข์</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ก็แหละความจริงอย่างยิ่งคือการดับทุกข์ทั้งสิ้นนั้นเป็นอย่างไร 
              ? ได้แก่ ความดับสนิทแห่งความกระหายนี้ เอง ไม่ใช่อื่น ความละเสียได้ 
              ความปลดเสียได้ ซึ่งความกระหายนั่นแหละ และการที่ความกระหายนั้นไม่ติดพันอยู่ 
              <br>
              ดูก่อนภารดา นี่แหละความจริงอย่างยิ่งคือการดับทุกข์ทั้งสิ้น</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ก็แหละความจริงอย่างยิ่งคือทางดำเนินไปถึงความดับทุกข์ทั้งสิ้นนั้นเป็นอย่างไร 
              ?ได้แก่ ทางอันประเสริฐ มีองค์ ๘ คือ ปัญญาอันเห็นชอบ ความดำริชอบ 
              วาจาชอบ การงานชอบ เลี้ยงชีวิตชอบ ความพยายามชอบ ความระลึกชอบ ตั้งใจชอบ, 
              ดูก่อนภารดา นี่แหละความจริงอย่างยิ่งคือทางดำเนินไปถึงความดับทุกข์ทั้งสิ้น&quot;</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ในท้ายแห่งเทศนา 
              พระองค์ทรงประมวลพระธรรมบรรยายทั้งหมดในคราวเดียวกัน เสมือนด้วยเรือนอัน 
              ตะล่อมขึ้นด้วยยอดเด่นเห็นสง่างามรุ่งเรืองได้แต่ไกล ด้วยพระวาจาว่าดั่งนี้ 
              &quot;ดูก่อนอาคันตุกะผู้แสวงบุญ ความเกาะเกี่ยวใคร่กระหายต่อความเกิด 
              ย่อมเป็นเหตุให้ถึงความเกิด หากตัดความใคร่กระหายเช่นนั้นเสียได้ขาด 
              ท่านก็ย่อมไม่เกิดในภพไร ๆ อีก</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">อันภิกษุผู้พ้นแล้วจากความเกาะเกี่ยวยึดถือ 
              พึงใคร่ในอารมณ์ไร ๆ แล้ว ย่อมบังเกิดญาณความรู้แจ้งขึ้นมา ภายในจิตอันสงบ 
              แจ่มใส ปราศจากอวิชชาความไม่รู้จริง วิมุตติความหลุดพ้นนั้นบัดนี้เป็นผลประจักษ์แล้ว 
              นี้คือความเกิดเป็นครั้งสุดท้าย สิ้นความเกิดใหม่ในภพโน้นแล้ว&quot;</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ถ้าหากว่าพระพุทธเจ้ามิได้ชี้ความดับทุกข์ว่าเป็นที่สุดแห่งการปฏิบัติ 
              หรือมิได้สอนให้กำหนดรู้ความทุกข์ เป็นทางปฏิบัติก่อน เอาแต่พร่ำสอนด้วยวิธียกสมบัติ 
              สวรรค์ในชาติหน้ามาให้ชมเพื่อล่อใจว่า เมื่อตายแล้วแล้วจะไปเกิดใหม่ใน 
              ๑๖ ชั้นฟ้า ได้เสวยศฤงคารสมบัติสวรรค์ในชาติหน้านั้น มีแต่ความสุข 
              ได้อย่างใจทุกประการ เพียงเท่านี้จะมีผลเป็นอย่างไร ? คงมีสาวกอเนกอนันต์ 
              มีความเชื่อถือ ยินดี รับคำสั่งสอนได้โดยเร็ว และคงเพียรพยายามเพื่อความหลุดพ้นจากโลกมนุษย์ด้วยความเต็มใจ 
              แต่หารู้ไม่ว่า ความเพียรเพื่อหลุดพ้นแต่เป็นไปในอาการเช่นนี้ ย่อมเป็นการรั้งเอาตัณหาคือความร่านกระหายติดไปด้วยกันกับตนอย่างแน่นหนา 
              ต้องเวียนว่ายตายเกิดในเหตุแห่งความทุกข์ แล้วก็ได้รับผลคือความทุกข์ 
              จะหลุดพ้นไปไม่พ้นเลย เปรียบเหมือนสุนัขเฝ้าบ้าน ถูกผูกล่ามไว้กับเสา 
              พยายามจะให้หลุดพ้นเครื่องล่ามไป แต่ก็รั้งเอาเครื่องล่ามนั้นไปด้วยรอบ 
              ๆ เสา ก็ไม่สามารถหลุดไปได้ อุปมาฉันใด, ภิกษุผู้ตั้งความเพียรเพียงไรก็ตาม 
              แต่เมื่อรั้งเอาตัณหาต้นเหตุแห่งความทุกข์มาเพลินใจไว้ด้วย ก็ต้องวนเวียนรับทุกข์แล้วทุกข์เล่า 
              ไม่ออกจากภพน้อยภพใหญ่ไปได้ มีอุปไมยอย่างเดียวกัน </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">อีกตอนหนึ่ง 
              ที่พระพุทธเจ้าตรัสแก่กามนิต &quot;ดูก่อนอาคันตุกะ ทั้งนี้ก็เช่นเด็กไม่เดียงสาคนหนึ่ง 
              กำลังยืนอยู่ เด็กคนนี้ปวดฟันเจ็บร้าวไปหมด พอเห็นแพทย์ผู้มีความรู้เชี่ยวชาญก็วิ่งไปหา 
              และบอกถึงความทุกข์ให้ฟังว่า &quot;ข้าพเจ้าขอความกรุณาให้ใช้ความรู้ขอท่านช่วยทำให้รู้สึกเกิดปีติสุขแทนความเจ็บปวดที่มีอยู่ในขณะนี้&quot; 
              แพทย์ตอบว่า &quot;ความรู้ที่มีอยู่ก็คือถอนเหตุแห่งความเจ็บปวดนั้นเสีย, 
              การที่จะทำให้เกิดสุขทั้ง ๆ ที่ไม่ต้องถอนเหตุที่ทำให้เจ็บออกเสียก่อน 
              ย่อมไม่ได้&quot; แต่เด็กนั้นไม่พอใจคร่ำครวญว่า &quot;ได้ทนความเจ็บปวดรวดร้าวที่ฟันมานานแล้ว 
              จึงควรได้รับรสแห่งความบันเทิงสุขแทน และก็ได้ทราบว่ามีแพทย์วิเศษที่สามารถทำให้เกิดความสุขได้โดยไม่ต้องถอนฟันที่เจ็บออก 
              เข้าใจว่าท่านคือแพทย์วิเศษที่อาจทำได้ เมื่อท่านไม่สามารถทำได้ ก็ต้องไปหาแพทย์อื่น&quot; 
              ว่าแล้วเด็กคนนั้นก็ไป มีแพทย์เถื่อนทำปาฏิหาริย์เล่นกลได้มาจากแคว้นคันธาระ 
              ตีกลองร้องโฆษณาว่า &quot;ความไม่มีโรค เป็นลาภอย่างยิ่ง ความไม่มีโรคเป็นที่มุ่งของมนุษย์ 
              ผู้ใดมีความเจ็บป่วยทนทุกข์เวทนาร้ายแรงเพียงไร ก็อาจรักษาให้กลับเป็นผู้มีแต่ความสุข 
              ความบันเทิงทั่วทั้งสรรพางค์กายได้ โดยเสียค่ารักษาอันย่อมเยาว์&quot;</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">เด็กเจ็บฟันวิ่งไปหาแพทย์เล่นกลและขอให้ช่วยเปลี่ยนความทุกข์ให้เป็นความบันเทิงสุขด้วย 
              แพทย์เล่นกลก็อวดอ้างและรับรองว่าตนมีความรู้ ความชำนาญในทางนี้ ว่าแล้วก็เรียกค่ารักษาเสียก่อน 
              เอานิ้วแตะที่ฟัน เสกคาถาอาคมตามพิธี เด็กนั้นรู้สึกหายเจ็บปวด วิ่งกลับบ้านโดยความแช่มชื่นรื่นเริงเป็นสุข 
              <br>
              แต่มาไม่ช้า ครั้นความรู้สึกเป็นสุขนั้นค่อยจืดจางลงไป ความเจ็บปวดก็มาแทนที่อีก 
              ทั้งนี้ เพราะอะไร ? ก็เพราะไม่ถอนเอาต้นเหตุแห่งความเจ็บปวดนั้นออกเสียก่อน</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">วาสิฏฐี 
              นางเอกของเรื่องเล่าว่า ได้เห็นพระพุทธเจ้าครั้งแรกหลังจากที่ได้รอนแรมมาไกลเพื่อเฝ้าพระองค์ 
              ณ ป่าประดู่ลาย ในเมืองโกสัมพี &quot;เห็นพระภิกษุสูงอายุองค์หนึ่งออกมาจากป่า 
              ทรวดทรงผึ่งผายสมเป็นเชื้อชาติกษัตริย์ มีลักษณะสูง พระพักตร์อิ่มด้วยศานติ 
              ทันใดนั้น ฉันก็นึกขึ้นทันทีว่า องค์นี้กระมังหนอคือพระมุนีศากยบุตร 
              ซึ่งเขาขนาน พระนามว่า พระพุทธเจ้า ในพระหัตถ์กำใบประดู่ลาย ทรงหันไปทางหมู่พระภิกษุ 
              และตรัสว่า &quot;ดูก่อนภิกษุทั้งหลาย อันใบไม้ที่ เรากำไว้กับใบไม้ที่มีอยู่ในป่าโน้น 
              ข้างไหนจะมากกว่ากัน ?&quot; พวกภิกษุเหล่านั้นกราบทูลว่า &quot;ใบไม้ในพระหัตถ์มีจำนวนน้อยกว่าใบไม้ที่มีอยู่ในป่าโน้น 
              พระเจ้าข้า&quot; </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ณ 
              บัดนี้ ฉันราบแล้วว่า ผู้กล่าวนั้นคือพระพุทธเจ้า พระองค์ตรัสต่อไปว่า 
              &quot;ดูก่อนภิกษุทั้งหลาย ความจริงก็เช่นนั้น สิ่งที่เราตถาคตได้เห็นแจ้งแล้ว 
              แต่มิได้แสดงแก่พวกท่านยังมีมากกว่าที่ได้แสดงแล้ว มีอุปมาเหมือนใบประดู่ลายที่มีอยู่ในกำมือเรา 
              กับที่มีอยู่ในป่าฉะนั้น, ดูก่อนภิกษุทั้งหลาย เป็นไฉนเราจึงไม่แสดงให้ฟังทั้งหมด 
              ? ก็เพราะไม่เป็นสาระประโยชน์เพื่อความหลุดพ้น ไม่เป็นเบื้องต้นของพรหมจรรย์ 
              ไม่เป็นไปเพื่อความหน่ายในโลกีย์ ไม่เป็นไปเพื่อจืดจางความรักใคร่ยินดี 
              ไม่เป็นไปเพื่อความเย็นใจ ไม่เป็นไปเพื่อความรู้แจ้ง ไม่เป็นไปเพื่อความตื่นเต็มที่ 
              และในที่สุดก็ไม่เป็นไปเพื่อนิพพาน&quot; </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">แล้วพระบรมศาสดาก็ตรัสต่อไปว่า 
              &quot;ดูก่อนภิกษุทั้งหลาย ก็สิ่งใดแล ที่เราได้แสดงแก่ท่าน สิ่งนั้น 
              คือความจริง เราได้แสดงแก่ท่านว่า ความทุกข์คืออะไร เหตุแห่งทุกข์คืออะไร 
              ความดับทุกข์คืออะไร และทางดับทุกข์คืออะไร เหล่านี้เราได้แสดงแล้ว 
              ภิกษุทั้งหลาย สิ่งใดที่เราได้แสดงแล้ว ก็เป็นอันแสดงจบแล้ว สิ่งใดเราไม่ได้แสดง 
              ก็คงเป็นรายย่อยแสดงอยู่ในความจริง ๔ ประการ&quot; </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">พระพุทธเจ้า 
              ทรงชี้แจงทางพ้นทุกข์จากสังสารวัฏด้วยวิธีกำจัดภพคือความคิด กำจัดความดิ้นรนแส่อยาก 
              และความหลงผิดในมายาให้สิ้นแล้ว ก็บรรลุความดับรอบคือพระนิพพาน เป็นคำชี้แจงอันอัศจรรย์ 
              นิพพานเปรียบเหมือนเป็นเกาะโดดเดี่ยว อยู่ท่ามกลางมหาสมุทรอันเดือดพล่านด้วยความเกิด 
              มีหน้าผาแห่งศิลา ชายเกาะนี้คือมฤตยูซัดส่าย ไม่เยือกไหว กลับกระจายตีฟองสู่ทะเลห้วงสังสารวัฏตามเดิม 
              ในมหาสมุทรนี้มีเรือคือพระธรรมแห่งพระผู้มีพระภาคเจ้า แล่นตัดไปสู่เกาะนั้นโดยปลอดอันตราย 
              แต่ต้องผ่ามรสุม คือ ตัณหา มานะ ทิฏฐิ และ ที่ทรงกล่าวถึงสถานบรมสุข 
              นั้นมิใช่ตรัสปรัมปรา หรือจากกวีผู้ร้อยกรองตามความนึกฝันของตน แต่ทรงแสดงตามที่ได้ทรงประสบตรัสรู้มาด้วยพระองค์เอง 
              </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">พระบรมศาสดาทรงสั่งสอนให้กำจัดศัตรูภายใน 
              ได้แก่ ความโลภ ความโกรธ ความหลง พระองค์มิได้ทรงปลดเปลื้องความทารุณกักขฬะอย่างโน้นอย่างนี้ 
              แต่ทรงปลดเปลื้องความทุกข์ให้หมดสิ้นเชิงเท่านั้น แล้วทรงกล่าวถึงความทุกข์ซึ่งมีอยู่ทั่วสากล 
              และติดตามตนไปเหมือนเงา</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">วาสิฏฐีได้ฟังธรรมตามนัยที่พระองค์ทรงแสดง 
              ว่าสิ่งทั้งปวงย่อมมาแต่เหตุ เมื่อถึงกำหนดสิ้นเหตุก็ล่วงไป อัน ความผันแปรไม่คงที่นี้คือมายา 
              แต่ความหลงปิดบังมิให้บุคคลเห็น เลยเป็นเหตุก่อทุกข์เดือดร้อนใจ ตราบใดความดิ้นรนเพื่อความอยากได้ 
              ใคร่เป็นอยู่ ยังไม่ได้ถูกทิ้งถอนจนกระทั่งราก ตราบนั้นทุกข์ย่อมติดตามไปด้วยทุกข์ขณะ 
              บุคคลจะหนีทุกข์ไปไม่พ้น ตราบใดที่ยังปล่อยให้ความดิ้นรนนี้งอกงามอยู่เสมอ 
              ชวนเกิดความปรารถนาต่อหรือผัดใหม่เรื่อยไป ตราบนั้นทุกข์ก็ยังคงทับถมหนาแน่นอยู่ 
              เมื่อบุคคลยังติดใจในความเป็นโน่นเป็นนี่อย่างไม่จืดจาง เขาย่อมชื่อว่าเป็นเครื่องมือเพิ่มกำลังความรัดรึงตนให้กระชับแน่นในสังสารวัฏ 
              (สังสารวัฏ=การเวียนว่ายตายเกิด) ยิ่งจมดิ่งในความทุกข์ลงไปทุกที ไม่มีทางโผล่พ้นขึ้นมาได้</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">และยังได้ฟังที่พระองค์ตรัสเทศนาถึงความไม่คงที่แห่งบรรดาสิ่งที่มีความเกิด 
              ตรัสถึงความดับไปแห่งสิ่งทั้ง ปวงที่ธรรมชาติปรุงแต่งขึ้น ตรัสถึงลักษณะความล่วงไปเรื่อย 
              เป็นกระแสน้ำแห่งบรรดารูปและนาม สรรพสังขารธรรมล้วนเป็นของไม่คงที่ 
              เลือกเอาอย่างใจไม่ได้ทั้งนั้น แล้วทรงแสดงให้เห็นว่า ความปรารถนาเพื่อเกิดในภพใหม่ใด 
              ๆ ภพ นั้น ๆ ย่อมไม่ถาวร คงที่อยู่ไม่ได้เลย </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ในตอนท้ายของหนังสือเล่มนี้ 
              กล่าวถึงห้วงเวลาที่พระพุทธเจ้าจะเสด็จดับขันธปรินิพพานว่า &quot;ช่องว่างน้อย 
              ๆ ในป่ารัง มีพระภิกษุราว ๒๐๐ องค์ยืนเฝ้าอยู่เป็นรูปอัฒจันทร์ ณ ท่ามกลางที่นี้มีต้นรังจนาดใหญ่ 
              ๒ ต้นกำลังออกดอกเป็นกลุ่มก้อนขาวไสว ระวางควงต้นไม้รังทั้งคู่นี้ 
              เห็นพระพุทธเจ้าประทับบรรทมบนพระแท่น ซึ่งปูลาดด้วยผ้าสีเหลือง มีพระหัตถ์ขวาหนุนพระเศียร 
              ดอกรังก็โปรยเกสรเป็นละอองลงมาอาบพระองค์</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ด้านพระปฤษฎางค์ถัดไปไกล 
              คือเขาหิมพานต์ มีหิมะปกคลุมเป็นนิจนิรันดร์ แต่บัดนี้ถูกความมืดเข้าปกคลุมพระพุทธเจ้า 
              ตรัสกะพระอานนท์ก่อนกว่าผู้อื่นทั้งหมด เพราะท่านมายืนเฝ้าอยู่เฉพาะพระพักตร์แล้วว่า 
              &quot;ดูก่อน อานนท์ เรารู้ได้ดีว่าท่านร้องไห้โศกเศร้าถึงเรา และท่านคงคิดอยู่ว่า 
              ท่านยังไม่สิ้นอาสวะกิเลส ยังไม่บรรลุความเห็นแจ้ง ดูก่อนอานนท์ ท่านจงเลิกคิดอย่างนั้นเสียเถิด 
              จงอย่าปริเทวนาการ จงอย่าโศกเศร้า ดูก่อนอานนท์ เราได้บอกแก่ท่านแล้วมิใช่หรือว่า 
              บรรดาสิ่งทั้งปวงที่ยึดถือ รักใคร่ ย่อมมีอันต้องจากไป ธรรมดาย่อมเป็นธรรมดาของมันกระนั้น 
              สิ่งทั้งปวงเกิดขึ้นเองโดยสภาวธรรม เราไม่ได้จัดการให้เกิดขึ้นแต่ชอบออกรับว่าเป็นของเรา 
              สิ่งนั้น ๆ ย่อมมีอาการแปรไป ตามธรรมดาวิสัย เราจะดิ้นรนให้เป็นอย่างใจเราคิดไม่ได้ 
              นอกจากออกรับเอาเป็นของเราเปล่า ๆ และในที่สุดมันก็ต้องล่วงลับไปด้วยอำนาจแห่งธรรมดา 
              เราจะฝืนให้คงอยู่ไม่สำเร็จเลย จะได้ก็แต่ความคลั่งเพ้อออกมารับเอาเสียเต็มแปล้ 
              นับประสาอะไร ตัวท่านเองก็อย่าทะนง ย่อมตกอยู่ในอำนาจธรรมดาที่จะบันดาลให้เป็นอย่างไรได้ทั้งนั้น 
              เพราะฉะนั้น ธรรมทั้งหลายจึงเป็นอนัตตา คือเลือกไม่ได้ ไม่สำเร็จด้วยเอาสักอย่างเดียว 
              มันเกิดขึ้นแล้วย่อมดับไป มันรวมกันแล้ว ย่อมจากไป ปรุงมันขึ้น มันก็แตกสลายไป, 
              ดูก่อนอานนท์ ท่านได้ปฏิบัติเรามานานด้วยความเต็มใจ จงรักภักดีในเรา 
              ไม่มีอิดเอื้อนท้อถอย ชื่อว่าได้พยายามดีแล้ว จงใช้ความพยายามอันสม่ำเสมอนั้นมาในทางบำเพ็ญเพียร 
              ในไม่ช้าท่านจะหลุดพ้นจากกิเลสอาสวะดำกฤษณา ทิฏฐิความเห็นผิด และอวิชชาความไม่รู้แจ้ง 
              เห็นผิดเป็นมายา&quot; </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">พระพุทธเจ้าตรัสเฉพาะพระอานนท์แล้ว 
              ก็ทรงทอดทัศนาการมายังเหล่าสาวกที่ยืนเฝ้าอยู่เป็นวง แล้วตรัสว่า &quot;ภิกษุทั้งหลาย 
              บางทีท่านทั้งหลายจะนึกว่า พวกเรานั้นขาดศาสดาเสียแล้ว พระศาสดาไม่มีอีกต่อไปแล้ว, 
              ดูก่อนภิกษุทั้งหลาย ท่านอย่าพึงคิดอย่างนั้น &quot;ธรรมก็ดี วินัยก็ดีอันใด 
              ที่เราได้แสดงไว้แล้ว บัญญัติไว้แล้วแก่ท่านทั้งหลาย, ธรรมะและวินัยนั้นแล 
              จักเป็นศาสดาของท่านทั้งหลายโดยกาลเป็นที่ล่วงไปแห่งเรา&quot; เพราะฉะนั้น 
              ท่านอย่าพึงยึดถือเอาสิ่งภายนอกเป็นที่พึ่ง จงถือเอาพระธรรมเป็นที่พึ่งให้มั่น 
              พระธรรมนั้นจะเป็นความสว่างแก่ท่านเอง จะเป็นที่พึ่งแก่ตนเอง&quot; 
              </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ล่วงมาอีกสักครู่ 
              พระองค์ตรัสอีกว่า &quot;ภิกษุทั้งหลาย บางทีจะมีบางท่านที่เกิดความสงสัยขึ้นในส่วนศาสดา 
              หรือ ในส่วนพระธรรม ท่านจงถามเสียให้สิ้นระแวงเถิด เพื่อไปภายหน้าท่านจะได้ไม่โทษตนเองว่า 
              เมื่อพระศาสดายังทรงมีชีวิตอยู่ ก็มิได้ไตร่ถามอะไรไว้&quot; แต่ก็ไม่มีใครทูลไตร่ถามเพราะพระภิกษุที่มาประชุมในที่นั้นล้วนเป็นอรหันต์ 
              หมดสิ้นความสงสัยในพระธรรมวินัยแล้ว </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">พระพุทธเจ้าเสด็จไสยาสน์อยู่ที่นั้น 
              มีแสงเดือนในวันเพ็ญเดือน ๖ สีเหลืองอ่อนมาทั่วพระวรกาย ประหนึ่งว่า 
              เทพบุตรกำลังเตรียมการสนานพระสรีรกายในครั้งสุดท้าย กล่าวคือโปรยละอองเกสรดอกไม้ลงมา 
              พระองค์เผยพระโอษฐ์อีกครั้งหนึ่ง เป็นพระปัจฉิมวาจาที่จารึกไว้แก่สังสารโลก 
              เป็นพระสัจธรรมอันล้ำเลิศว่า &quot;ดูก่อนภิกษุทั้งหลาย เราผู้ตถาคตขอเตือนท่านทั้งหลายให้รู้ว่า 
              สังขารทั้งหลายมีความเสื่อม ความฉิบหายไป เป็นธรรมดา ท่านทั้งหลายจงยังกิจทั้งปวงอันเป็นประโยชน์แก่ตนเองและผู้อื่นให้ถึงพร้อมบริบูรณ์ด้วยความไม่ประมาทเถิด&quot; 
              ปัจฉิมโอวาทนี้มีชื่อเรียกว่า &quot;อัปปมาทธรรม&quot;&quot; </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"></font><font face="MS Sans Serif" size="3">ครั้นพระพุทธองค์ตรัสปัจฉิมโอวาทแล้ว 
              มิได้ตรัสอะไรอีกเลย สิ้นพระดำรัส สิ้นพระสุรเสียง หับพระโอษฐ์ หลับพระเนตรลง 
              พระอัสสาสะประสาท ซึ่งเคยระบายอยู่ตาม ธรรมดาได้ค่อย ๆ แผ่วเบาลง ๆ 
              ทุกที แล้วก็สิ้นกระแสลม โดยพระอาการอันสงบ พระภิกษุองค์หนึ่งประกาศว่า 
              พระบรมศาสดาเสด็จดับขันธปรินิพพานแล้ว <br>
              อนิจจา...! แสงเดือนเพ็ญผ่องกระจ่างจับพระพักตร์อยู่เมื่อกี้ก็จางซีดขมุกขมัวลง 
              ท้องฟ้าสลัวมัวพยับครื้ม อากาศเย็นเฉียบจับหัวใจ น้ำค้างหยดเผาะ ๆ 
              เป็นหยาดน้ำตาแห่งแห่งสวรรค์ เกษรดอกรังร่วงพรู เป็นสายสหัสธาราสรงสนานพระพุทธสรีระ 
              จักจั่นเรไรสงัดเงียบ ดูไม่มีแก่ใจที่จะทำเสียง ธรรมชาติรอบข้างต่างสลดหมดความคะนองทุกสิ่งทุกอย่าง....! 
              </font><br>
            </p>
            <hr>
          </td>
        </tr>
        <tr> 
          <td>
            <p align=center><a href="index.html"><img src="pic/icon_home.jpg" width="55" height="47" border="0"></a></p>
            <p align="left"><a href="../../www.watthasai.com/index.htm">วัดท่าไทร</a><br>
              <a href="../index.html">สำนักงานเจ้าคณะภาค ๑๖</a><br>
              <a href="../../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
              <a href="../../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
              </a><br>
              <a href="../../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
              </a><br>
              <a href="../../www.cpasurat.com/index.htm">ศูนย์ประสานงานสมาคมป้องกันภัยจังหวัดสุราษฎร์ธานี</a></p>
             </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
</body>

<!-- Mirrored from www.songpak16.com/aticle/kamnit01.html by HTTrack Website Copier/3.x [XR&CO'2005], Fri, 06 Aug 2010 21:28:10 GMT -->
</html>
