<html>

<!-- Mirrored from www.songpak16.com/aticle/pon_newyear.html by HTTrack Website Copier/3.x [XR&CO'2005], Fri, 06 Aug 2010 21:28:29 GMT -->
<head>
<title>พรปีใหม่ในมือเรา โดย พระไพศาล วิสาโล </title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" background="pic/bg1.jpg" link="#0000FF" vlink="#CC00FF" alink="#FF0000">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="95%" border="0" align="center" cellpadding="0" cellspacing="0">
        <tr>
          <td><font face="MS Sans Serif" size="5" color="#FF0000">พรปีใหม่ในมือเรา 
            โดย พระไพศาล วิสาโล </font> 
            <hr>
          </td>
        </tr>
        <tr>
          <td> <font face="MS Sans Serif" size="3"><br>
            </font><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ใกล้ปีใหม่ใคร 
            ๆ ก็อยากได้พร ยิ่งเป็นพรจากผู้ใหญ่ที่เคารพนับถือ ก็ยิ่งดี และที่นิยมทำกันอย่างแพร่หลายก็คือไปขอพรจากสิ่งศักดิ์สิทธิ์หรือผู้ที่มีฤทธิ์ดลบันดาลได้ 
            วัดที่มีพระบรมสารีริกธาตุหรือศาลชื่อดังทั้งหลายจึงเนืองแน่นไปด้วยผู้คนในยามนี้ 
            </font> 
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ลองคิดเล่น 
              ๆ ดูไหมว่าหากเทวดามาปรากฏต่อหน้าและสามารถประสาทพรให้เราได้ ๔ ประการ 
              เราจะขอพรอะไรจากเทวดา ?</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ทั้ง 
              ๆ ที่ขอพรมาตลอดชีวิต แต่หากเจอเหตุการณ์แบบนี้ หลายคนคงต้องใช้เวลาคิดมาก 
              เพราะพรที่อยากจะขอนั้นมีมากมายและล้วนสำคัญ จนยากที่จะตัดให้เหลือเพียง 
              ๔ ข้อได้</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">เรื่องเช่นนี้เคยปรากฏเป็นเรื่องเล่าหรือชาดกในพระไตรปิฎก 
              สมัยหนึ่งพระโพธิสัตว์ได้เสวยพระชาติเป็นพราหมณ์ และออกบวชเป็นฤาษี 
              ถือสันโดษ ท้าวสักกะหรือพระอินทร์ได้เสด็จมาหาและประกาศว่าจะให้พร 
              ๔ ประการตามที่ฤาษีปรารถนา ปรากฏว่าพร ๔ ประการที่ฤาษีขอก็คือ ขออย่ามีความโกรธ 
              อย่ามีโทสะ อย่ามีความโลภ และอย่ามีความใคร่เสน่หา</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">น้อยคนที่จะขอพรแบบนี้ 
              ส่วนใหญ่มักขอให้มีอายุ วรรณะ สุขะ พละ หรือยิ่งกว่านั้นก็คือ รอดตาย 
              หายป่วย ร่ำรวย มีชื่อเสียง ซึ่งเป็นยอดปรารถนาของคนสมัยใหม่จนบางสำนักเอามาเป็นจุดขายเพื่อดึงคนมา 
              ทำบุญ กับตนเอง</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">แต่อายุ 
              วรรณะ สุขะ พละ สมควรเป็นสุดยอดปรารถนาของเราแล้วหรือ? มีอายุยืน ใช่ว่าจะไม่มีความเศร้าโศก 
              มีผิวพรรณผ่องใส ใช่ว่าจะไม่มีความเร่าร้อนใจ มีสุขภาพดี ก็ยังหนีความผิดหวังคับข้องใจไม่พ้น 
              และถึงจะมีกำลังวังชา ก็ยังต้องพบกับความพลัดพรากสูญเสียอยู่ดี ส่วนคนรวยและมีชื่อเสียง 
              ก็ปรากฏเป็นข่าวอยู่บ่อย ๆ ว่าฆ่าตัวตายเพราะสารพันปัญหา</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">เมื่อกลางปีนี้มีพ่อค้าเร่คนหนึ่งถูกล็อตเตอรี่รางวัลที่ 
              ๑ ได้เงินถึง ๒๐ ล้านบาท ทันทีที่ข่าวแพร่สะพัดก็มีญาติพี่น้องมารุมขอเงิน 
              เขาก็แบ่งให้ไปทุกคน มากบ้างน้อยบ้าง แต่มีหลายคนแทนที่จะดีใจกลับไม่พอใจ 
              หาว่าให้น้อย บางคนถึงกับโทรศัพท์มาขู่ฆ่าทั้งตัวเขาและภรรยา เขากลุ้มอกกลุ้มใจมากจนกินยาฆ่าตัวตาย 
              เดชะบุญที่ลูกสาวมาช่วยไว้ทัน เขาเปิดเผยในภายหลังว่า ตอนที่ยังหาเช้ากินค่ำอยู่นั้น 
              มีความสุขกว่าทุกวันนี้เป็นไหน ๆ</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ปลายสัปดาห์ที่ผ่านมามีข่าวว่าชาวอเมริกันคนหนึ่งถูกล็อตเตอรี่ได้เงินรางวัลจำนวนมหาศาล 
              คือกว่า ๔,๐๐๐ ล้านบาทเมื่อ ๒ ปีที่แล้ว แต่มาถึงวันนี้ภรรยาของเขาบอกว่า 
              อยากย้อนกลับไปฉีกล็อตตอรี่ใบนั้นทิ้งเสีย เธอเล่าว่าหลังจากได้เงินมา 
              สามีเอาแต่เที่ยวเตร่ กินเหล้าเมาหัวราน้ำ จนเป็นโรคสุราเรื้อรัง ต้องไปรับการบำบัดรักษา 
              ขณะเดียวกันก็อยู่บ้านไม่เป็นสุข เพราะมีโจรขึ้นบ้านไม่หยุดหย่อน </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ถ้าจะขอพร 
              จะไม่ดีกว่าหรือหากเราขอให้ไม่มีความทุกข์ ไม่มีความเร่าร้อนคับข้องใจ 
              และหากจะประสบกับความพลัดพรากสูญเสีย ก็ขออย่าได้เศร้าโศกเสียใจ จะทำเช่นนั้นได้ก็ต้องไม่มีความโลภ 
              ความโกรธ และความหลงในใจ พรนั้นแปลว่าสิ่งประเสริฐ อะไรเล่าจะประเสริฐสูงสุดเท่ากับใจที่ไม่มีความโลภ 
              ความโกรธ ความหลง (หรือถึงมีก็ ไม่เอา ดังที่หลวงปู่ดูล อตุโล ผู้เป็นศิษย์คนสำคัญของพระอาจารย์มั่นได้เคยตอบเมื่อมีคนถามว่าท่านมีความโกรธหรือไม่)</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ด้วยเหตุนี้จึงอย่าได้แปลกใจที่ฤาษีไม่ได้ขออะไรจากพระอินทร์มากไปกว่า 
              อย่ามีความโกรธ อย่ามีโทสะ อย่ามีโลภะ และอย่ามีความใคร่เสน่หา ถ้าไม่มีกิเลสดังกล่าวแล้ว 
              ความทุกข์ใจจะเกิดขึ้นได้อย่างไร อย่างไรก็ตาม ในโลกแห่งความเป็นจริง 
              พรดังกล่าวอย่าว่าแต่พระอินทร์เลย แม้กระทั่งพระพุทธเจ้า ก็ไม่สามารถจะให้แก่เราได้ 
              มีแต่เราเท่านั้นที่จะต้องสร้างขึ้นมาเอง ทั้งนี้ด้วยการบ่มเพาะสติ 
              ปัญญา และเมตตาให้เกิดขึ้นในใจตน</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">สติ 
              ปัญญา และเมตตา ช่วยให้เราสามารถรักษาใจเป็นปกติได้แม้เผชิญกับความผันผวนปรวนแปรของโลกและชีวิต 
              แม้ประสบกับความพลัดพรากสูญเสีย ตลอดจนความแก่ เจ็บ และตาย แต่ก็ไม่ทุกข์ระทมเพราะตระหนักดีว่านี้เป็นธรรมดาของชีวิต 
              แม้จะถูกเบียดเบียนทำร้าย แต่ก็ไม่ถูกความพยาบาทแผดเผา ซ้ำสามารถให้อภัยและเปลี่ยนศัตรูมาเป็นมิตรได้ด้วยเมตตาธรรม</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">มีคนจำนวนไม่น้อยที่แม้จะล้มป่วย 
              แต่จิตใจแจ่มใสและเป็นสุขยิ่งกว่าผู้คนที่มาเยี่ยมเยียน คนพิการบางคนทั้ง 
              ๆ ที่ช่วยตัวเองไม่ได้ แต่ก็สามารถเป็นที่พึ่งทางจิตใจให้แก่ผู้คนเป็นอันมาก 
              ทั้งนี้ก็เพราะเขามีพรหรือสิ่งประเสริฐอยู่ภายใน ได้แก่ สติ ปัญญา 
              และเมตตา </font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">มีอายุ 
              วรรณะ สุขะ พละ เพียงใด ในที่สุดก็ต้องแก่ เจ็บ และตาย พร ๔ ประการดังกล่าวหาความยั่งยืนไม่ได้เลย 
              แม้แต่มหาบุรุษอย่างพระพุทธเจ้าก็ยังอาพาธและเสด็จดับขันธ์ไปในที่สุด 
              แต่สติ ปัญญา เมตตาและคุณธรรมต่าง ๆ ภายในใจนั้นสามารถรักษาให้ยั่งยืนและงอกงามได้ 
              แม้กายจะเสื่อมทรุดและทรัพย์สมบัติจะเสื่อมถอยไปก็ตาม โลกภายนอกนั้นเป็นสิ่งที่เราไม่สามารถควบคุมให้เป็นไปตามใจปรารถนาได้ 
              แม้จะใช้เงินซื้อประกันความเสี่ยงเพียงใด ก็ไม่มีอะไรที่เป็นหลักประกันได้อย่างแท้จริง 
              แต่ตราบใดที่เรามีสติกำกับใจไม่ให้หลงลืม มีปัญญาคือความรู้ความเข้าใจในความเป็นจริงของชีวิต 
              และมีใจที่แผ่กว้างด้วยเมตตาแล้วไซร้ ความผันผวนปรวนแปรของโลกและชีวิตก็กระทบได้แต่กาย 
              แต่ไปไม่ถึงใจ ยิ่งสามารถละวางความสำคัญมั่นหมายในตัวตน ไม่ปรุงแต่ง 
              ตัวกู ของกู ให้เกิดขึ้น ก็ไม่มี ตัวกู เป็นผู้รับทุกข์ หรือไปรับความทุกข์มาเป็น 
              ของกู จิตย่อมมีแต่ความโปร่งโล่ง อิสระ เบาสบาย และสงบเย็น</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ชีวิตที่โปร่งโล่ง 
              อิสระ เบาสบาย และสงบเย็น คือยอดปรารถนาของทุกผู้คน นี้คือพรที่ประเสริฐเหนืออื่นใด 
              พรเช่นนี้มีแต่เราเท่านั้นที่จะทำให้บังเกิดแก่ตนเองได้ เป็นพรที่เกิดจากความเพียรพยายามของเราสถานเดียว 
              ด้วยเหตุนี้เมื่อพระอินทร์เสด็จมาประทานพรแก่อกิตติดาบสในชาดกอีกเรื่องหนึ่ง 
              อกิตติดาบสกลับขอให้พระอินทร์อย่าเสด็จมาหาอีกเลย เพราะดาบสเกรงว่าการได้พบพระอินทร์จะทำให้ตัวท่านเองประมาทในการบำเพ็ญเพียร 
              เนื่องจากจะคอยหวังพึ่งอำนาจดลบันดาลของพระอินทร์อย่างเดียว</font></p>
            <p align=justify><font 
      face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ปีใหม่นี้ขอพรอะไรก็แล้วแต่ 
              อย่าลืมขอและมอบพรที่ประเสริฐสุดให้แก่ตนเอง นั่นคือสติ ปัญญา และเมตตาเพื่อชีวิตที่อิสระ 
              เบาสบาย และสงบเย็นอย่างแท้จริง</font></p>
            <p align=justify></p>
            <p align=center><font face="MS Sans Serif" size="3"><br>
              *****************</font></p>
            <p align=center><font face="MS Sans Serif" size="3">ที่มา : นสพ.มติชน 
              ฉบับ 2005-01-01 </font><br>
              <br>
              <a href="index.html"><img src="pic/icon_home.jpg" width="55" height="47" border="0"></a> 
            </p>
          </td>
        </tr>
        <tr>
          <td><a href="../../www.watthasai.com/index.htm">วัดท่าไทร</a><br>
            <a href="../index.html">สำนักงานเจ้าคณะภาค ๑๖</a><br>
            <a href="../../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
            <a href="../../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
            </a><br>
            <a href="../../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
            </a><br>
            <a href="../../www.cpasurat.com/index.htm">ศูนย์ประสานงานสมาคมป้องกันภัยจังหวัดสุราษฎร์ธานี 
            </a></td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
</body>

<!-- Mirrored from www.songpak16.com/aticle/pon_newyear.html by HTTrack Website Copier/3.x [XR&CO'2005], Fri, 06 Aug 2010 21:28:29 GMT -->
</html>
