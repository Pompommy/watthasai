<html>

<!-- Mirrored from www.songpak16.com/Budhatas/book.html by HTTrack Website Copier/3.x [XR&CO'2005], Fri, 06 Aug 2010 22:06:01 GMT -->
<head>
<title>ธรรมะเทรนดี้ : เมื่อหนังสือ&quot;ธรรมะ&quot;ขายได้</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" background="picture/bg2.jpg" link="#0000FF" vlink="#0000FF" alink="#0000FF">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td>
      <table width="95%" border="0" align="center" cellpadding="0" cellspacing="0">
        <tr>
          <td><font face="MS Sans Serif" size="3" sans="sans" thonburi="thonburi" extra,="extra," thaitext="thaitext" db="db" cordiaupc,="cordiaupc," serif,="serif," ms="ms"><font class=sizeb 
            color=#000000><b><font size="6">ธรรมะเทรนดี้ : เมื่อหนังสือ"ธรรมะ"ขายได้</font></b></font></font></td>
        </tr>
        <tr>
          <td>
            <table cellspacing=0 cellpadding=0 width="100%" border=0>
              <tbody> 
              <tr> 
                <td valign=center> 
                <td valign=top align=left>
                  <p align=JUSTIFY><font face="MS Sans Serif" size="3" sans="sans" thonburi="thonburi" extra,="extra," thaitext="thaitext" db="db" cordiaupc,="cordiaupc," serif,="serif," ms="ms"><img hspace=5 
            src="picture/ent01031248p1.jpg" 
            align=left vspace=5 border=0 
            bordercolor="#000000" width="200" height="136">สวดมนต์-ไหว้พระ-เข้าวัด 
                    อาจฟังแล้วดูง่ายเสียกว่า การหยิบหนังสือ "ธรรมะ" สักเล่มขึ้นมาพลิกอ่าน 
                    เพราะดูเหมือนว่าจะต้องใช้ความพยายามทางใจมากเสียกว่าทางกาย 
                    <br>
                    <br>
                    ความรู้สึกเชย-น่าเบื่อ-เป็นเรื่องไกลตัว ดูจะเป็นกำแพงสำหรับหนังสือประเภทนี้<br>
                    <br>
                    เนื่องในงานครบรอบ 100 ปีพุทธทาส สำนักพิมพ์กายใจเลยจัดงานเสวนา 
                    "<b>เมื่อธรรมะปะทะยุคสมัย สังคมไทยสบายดีหรือ</b>" โดยมีลูกศิษย์ลูกหาที่ศรัทธาในพระธรรมของพระพุทธทาสตั้งแต่ 
                    ว.วชิระเมธี, แม่ชีศันสนีย์ เสถียรสุต, เนาว์รัตน์ พงษ์ไพบูลย์ 
                    และ บัซชา เฉลิมชัยกิจ ประธานกรรมการสำนักพิมพ์สุขภาพใจร่วมเสวนา<br>
                    <br>
                    สุขภาพใจเริ่มประเด็นในการเสวนาว่า เมื่อมีโอกาสได้เข้ารับใช้พระพุทธทาส 
                    ท่านก็เคยถามว่า หนังสือธรรมะนี้มันขายได้หรือไม่ อย่างไร? ก็เลยอธิบายให้ท่านฟังว่า 
                    ต้องปรับเปลี่ยนให้ "ธรรมะเพียวๆ" เป็น "ธรรมประยุกต์" แล้วสุดท้ายก็กระตุ้นด้วยการจัดกิจกรรมให้ถี่ขึ้น<br>
                    <br>
                    หนังสือธรรมะถึงได้ลืมตาอ้าปากกันจนดูเหมือนจะมีกระแสหนังสือธรรมะที่ทำให้ใครต่อใครหันมาพูดถึงกันมากขึ้น<br>
                    <br>
                    แม่ชีศันศีย์ที่เพิ่งได้รางวัลเสียงแห่งความศักดิ์สิทธิ์จากการประกวดของ 
                    "เบเวอร์รี่ ฮิลล์" ซึ่งมี คิตาโน่ นักดนตรีชาวญี่ปุ่น, แองเจลิน่า 
                    โจลี่, สตีเว่น ซีเกิ้ล และดาราฮอลลีวู้ดอีกคับคั่ง ได้ตั้งข้อสังเกตว่า 
                    พฤติกรรมการเข้าวัดของคนสมัยใหม่ ไม่ใช่คนมองโลกอย่างลบเหมือนแต่ก่อน 
                    ที่พอผิดหวังแล้วค่อยเข้าวัด อาจเป็นเหตุผลหนึ่งที่อาจกล่าวได้ว่า 
                    ทำไมคนรุ่นใหม่ถึงสนใจหนังสือแนวนี้มากขึ้น<br>
                    <br>
                    จากประสบการณ์การเดินทางไปพบปะคนทั่วโลก แม่ชีศันสนีย์เล็งเห็นว่า 
                    หากฮอลลีวู้ดสามารถกำหนดโลก สร้างเทรนด์ หรือกระแสนิยมในสังคมได้จริง 
                    จะไม่เป็นการดีหรือ หากเรารู้จักใช้คนพวกนี้ให้เป็นประโยชน์ 
                    คล้ายกับใช้ดาราเป็นสื่อสร้างเทรนด์ในการเสพธรรมะ ใช้ฮอลลีวู้ดช่วยโลกให้ดีขึ้น<br>
                    <br>
                    "<b><font color="#FF0000">เดี๋ยวนี้ฝรั่งเขาว่ายน้ำกลับมาจากขอบสระแห่งความว่างเปล่า 
                    ที่เขาว่ายไปแล้วไม่เจออะไร ขณะที่เรากำลังว่ายตามฝรั่งไป แต่ฝรั่งเขากลับตัวมาจากความว่างเปล่าแล้ว 
                    คนเดี๋ยวนี้เริ่มควานหาความรู้สึกมากกว่าวัตถุ</font></b>" แม่ชีศันสนีย์กล่าว 
                    และเปรียบธรรมะยุคใหม่ว่าเป็นธรรมะเชิงรุกที่เน้นวิธีการเข้าถึงอย่างไรให้ 
                    "โดน"<br>
                    <br>
                    "<b>ธรรมะเดี๋ยวนี้ทำงานเชิงรุก เข้าหากลุ่มคนมากขึ้น กับเด็กที่เหมือนยอดอ่อน 
                    หากทำให้แข็งแรงและแข็งแกร่งในเชิงปัญญาแล้ว สุดท้ายเขาก็จะกลับมาสู่คนกลุ่มใหญ่เอง 
                    โดยที่เราไม่ต้องกวักมือให้เขามาหาธรรมะหรอก แต่เราทำอย่างไรเมื่อเขาเข้ามาหาแล้ว 
                    ทำให้เขาติดใจ ทำยังไงให้โดนเขามากที่สุด ด้วยการผลักดันให้เกิดกิจกรรม 
                    ทำทุกเรื่องเข้าไปในเป้าหมายที่แตกต่าง แล้วทำให้โดนเท่านั้นเอง</b>"<br>
                    <br>
                    ขณะที่ ว.วชิระเมธี ผู้เขียนหนังสือ "ธรรมติดปีก" ก็วิเคราะห์การเติบโตของหนังสือธรรมะว่า 
                    ส่วนหนึ่งอาจเป็นเพราะ "ภาษา" ที่ผู้เขียนใช้เริ่มเข้าใจง่าย 
                    อ่านแล้วไม่รู้สึกเหมือนอ่านหนังสือธรรมะ<br>
                    <br>
                    "ทำลายกำแพงภาษา เป็นบันไดขั้นที่ 1 ก็เหมือนกับการทำลายธรรมะที่เขารู้สึกว่าเชยได้สำเร็จ" 
                    ว.วชิระเมธีกล่าว และว่า ถึงหนังสือ "ธรรมะติดปีก" ที่เขียนขึ้น 
                    ก็เป็นบทพิสูจน์ได้ดีว่าทำไมถึงเกิดภาวะอินเทรนด์ของหนังสือธรรมะในตอนนี้<br>
                    <br>
                    "<font color="#FF0000"><b>เพื่อเคลื่อนย้ายพลังมายาสู่ธรรมะ 
                    อาตมาก็เป็นคนใส่ธรรมะติดชิปให้ดาราที่เข้ามาช่วยงาน ให้เขาช่วยแจกจ่ายธรรมะที่เขาได้สัมผัสให้คนอื่นๆ 
                    ที่ชื่นชมตัวเขาได้เข้าใจ และเข้ามามากขึ้น เราเปิดช่องทางให้เขามากขึ้น 
                    เรียกว่าเอามหรสพทางวิญญาณมาใส่ในหนังสือ มีรูปประกอบดึงดูดให้มากขึ้น 
                    ขณะเดียวกันผู้คนที่เติบโตทางพุทธปัญญา เขาจะค่อยๆ รู้ค่ามันเอง</b></font>" 
                    ว.วชิระเมธีสรุป<br>
                    <br>
                    ขณะที่กวีนิพนธ์ เนาว์รัตน์ พงษ์ไพบูลย์ ให้ข้อมูลที่น่าสนใจซึ่งสะท้อนเกี่ยวกับการเจริญทางด้านจิตใจของคนในสังคม 
                    โดยยกอัตราการเติบโตของประเทศภูฏาน ที่เขามองว่า "GNH"(Grown 
                    National Happiness) เป็นสิ่งสำคัญกว่าอัตราการเติบโตด้านเศรษฐกิจมวลรวมของประเทศที่เรียกว่า 
                    "GNP"(Grown National Product) เป็นตัวอย่าง<br>
                    <br>
                    "โลกของเรากำลังร้าว โดยเฉพาะโลกทางกายภาพด้วย ร้างในค่านิยมสังคมไทยคิดว่า 
                    การทำตามเขาได้ถือเป็นเรื่องเก่ง ใครคิดเองทำเองแล้วโง่ ซึ่งกำลังเป็นค่านิยมที่เรากำลังเผชิญอยู่ 
                    เพราะฉะนั้นการที่คนเริ่มหันเหความสนใจจากวัตถุเป็นการค้นหาความจริง 
                    หรือเริ่มสนใจเรื่องธรรมะจึงไม่ใช่เรื่องแปลก"<br>
                    <br>
                    เมื่อย้อนถามเหตุใดธุรกิจหนังสือธรรมะ หรือกระแสธรรมะอินเทรนด์ถึงเพิ่งมาเฟื่องได้นะตอนนี้ 
                    เลยอาจสรุปใจความสั้นๆ ได้ 3 ข้อไล่เรียงกันไป ตั้งแต่ 1.ความคิด 
                    และทิศทางของคนบนโลกเริ่มเปลี่ยน จากที่เคยสนใจวัตถุ เริ่มมองเรื่องจิตใจเป็นเรื่องสำคัญ 
                    2.คีย์พอยต์ในสังคม ไม่ว่าจะเป็นดารา นักวิชาการ คนระดับหัวกะทิในสังคมหันมาสนใจธรรมะ 
                    ทำให้คนส่วนใหญ่ที่มีบุคคลดังกล่าวเป็นต้นแบบเริ่มสนใจตาม และ 
                    3.มีการนำเสนอธรรมะในรูปแบบ Spiritual Entertainment เลยทำให้เสพง่ายขึ้น 
                    โดยเฉพาะกำแพงเรื่องภาษาที่ลดช่องว่างได้น้อยลง<br>
                    <br>
                    3 ข้อง่ายที่ตอกย้ำให้ "ธรรมะ" เข้าถึง "ผู้คน" อย่างค่อยเป็นค่อยไป 
                    อย่างที่ท่านพุทธทาสพูดไว้ว่า<br>
                    <br>
                    "หนังสือที่เกี่ยวกับธรรมะ มันมักจะงุ่มง่าม แต่มันก็เข้าใจได้ด้วยตัวมันเอง 
                    ดีกว่าอธรรมที่ปราดเปรียวไม่ใช่หรือ" </font><font face="MS Sans Serif" size="3"><br>
                    <br>
                    <font Sans Thonburi Extra, ThaiText DB CordiaUPC, 
            Serif, MS>หน้า 24</font><br>
                    <br>
                    </font></p>
                  </td>
            </table>
          </td>
        </tr>
        <tr>
          <td>&nbsp;</td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
</body>

<!-- Mirrored from www.songpak16.com/Budhatas/book.html by HTTrack Website Copier/3.x [XR&CO'2005], Fri, 06 Aug 2010 22:06:01 GMT -->
</html>
