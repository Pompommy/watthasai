<html>

<!-- Mirrored from www.songpak16.com/aticle/Buddha04.html by HTTrack Website Copier/3.x [XR&CO'2005], Fri, 06 Aug 2010 21:28:47 GMT -->
<head>
<title>รักษาพระพุทธศาสนา คือรักษาพระธรรมวินัย' </title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" background="pic/bg1.jpg" link="#0000FF" vlink="#FF00FF" alink="#FF0000">
<table width="93%" border="0" cellpadding="0" cellspacing="0" align="center">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="91%" border="0" align="center" cellpadding="0" cellspacing="0">
        <tr>
          <td><font face="MS Sans Serif" size="6" color="#FF0000">รักษาพระพุทธศาสนา 
            คือรักษาพระธรรมวินัย</font><font face="MS Sans Serif" size="3" color="#0000FF"><br>
            <font color="#000000"><b>ปาฐกถาธรรมโดย พระธรรมปิฎก (ป.อ. ปยุตฺโต) 
            </b></font></font>
<hr>
          </td>
        </tr>
        <tr>
          <td> 
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ความสำคัญของการศึกษาเล่าเรียนพระธรรมวินัย 
              หรือเรียกสั้น ๆ ว่า 'บวชเรียน' ต้องเน้นต้องย้ำกันไว้ เพราะเป็นทั้งการรักษาพระพุทธศาสนา 
              เป็นการทำให้พระพุทธศาสนาปรากฏ และทำให้คนได้ประโยชน์จากพระพุทธศาสนา 
              เราพูดว่าจะรักษาพระพุทธศาสนา ก็ต้องรู้ว่าเนื้อตัวของพระพุทธศาสนาอยู่ที่ไหน 
              หรือว่าอะไรเป็นเนื้อตัวของพระพุทธศาสนา มิฉะนั้น พูดว่ารักษาพระพุทธศาสนา 
              แต่อาจจะไปรักษาอะไรก็ไม่รู้ ที่ไม่ใช่พระพุทธศาสนาเลย ซึ่งอาจจะเป็นสิ่งที่ตรงข้ามกับพระพุทธศาสนาก็ได้ 
              บางทีก็ได้แค่เปลือกหรือเครื่องห่อหุ้ม เหมือนจะรักษาคน กลับไปเอาขี้เหงื่อขี้ไคล 
              หรืออย่างดีก็ได้แค่เสื้อผ้าที่คนสวมใส่ <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;อะไรเป็นเนื้อเป็นตัวของพระพุทธศาสนา 
              ถามว่าพระพุทธศาสนาเกิดจากไหน ก็ตอบว่าเกิดจากพระพุทธเจ้าทรงตั้งขึ้น 
              หรือทรงค้นพบแล้วประกาศขึ้นมา คือพระองค์ตรัสรู้แล้วก็ทรงนำมาเทศนาสั่งสอน 
              พูดง่าย ๆ ว่าเกิดจากคำสั่งสอนของพระพุทธเจ้า </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>คำสั่งสอนของพระพุทธเจ้าคืออะไร 
              ก็คือพระธรรมวินัย ซึ่งเป็นคำสั้น ๆ ที่รวมทุกสิ่งทุกอย่างที่พระพุทธเจ้าทรงสั่งสอนไว้ 
              </b> </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>จึงต้องย้ำกันไว้เสมอว่า 
              แกนกลางหรือเนื้อตัวของพระพุทธศาสนานั้น ก็คือพระธรรมวินัย ที่พระพุทธเจ้าตรัสแสดงและบัญญัติไว้ 
              </b><br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>พระพุทธเจ้าก็ตรัสไว้เองว่า 
              &quot;อานนท์โดยการที่เราล่วงลับไป ธรรมและวินัยใด ที่เราได้แสดงแล้ว 
              บัญญัติแล้ว แก่เธอทั้งหลาย ธรรมวินัยนั้นจักเป็นศาสดาของเธอทั้งหลาย&quot; 
              </b><br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ถึงแม้พระพุทธเจ้าไม่อยู่ 
              แต่ถ้าธรรมวินัยที่พระองค์สั่งสอนไว้ยังอยู่ ก็เท่ากับว่าพระพุทธเจ้ายังอยู่เหมือนกัน 
              คือเรายังฟังยังรู้คำสั่งสอนของพระองค์ และเอาใช้เอามาประพฤติปฏิบัติได้ 
              เพราะฉะนั้น เนื้อตัวแท้ ๆ ของพระพุทธศาสนาจึงอยู่ที่พระธรรมวินัยนี้ 
              และถ้าเราจะรักษาพระพุทธศาสนา ก็ต้องรักษาพระธรรมวินัยไว้ให้ได้ <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แล้วก็ถามต่อไปอีกว่า 
              พระพุทธเจ้าทรงปรินิพพานนาน ๒,๖๐๐ กว่าปีแล้ว พระธรรมวินัยที่เป็น 
              คำสั่งสอนของพระองค์ เป็นศาสดาแทนพระองค์นั้น มาถึงเราได้อย่างไร เราจะหาพระธรรมวินัยได้ที่ไหน 
              <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ก็ต้องรวบรัดง่ายที่สุดเลยว่า<b> 
              พระธรรมวินัยนั้นท่านจารึกไว้เป็นพระไตรปิฎก</b> และพระสงฆ์ ตั้งแต่พระสาวกรุ่นใกล้ชิดพระพุทธเจ้าได้รักษาสืบทอดกันมา 
              ด้วยการทรงจำสาธยาย และจารึกไว้ด้วยความไม่ประมาท เพราะฉะนั้น พระไตรปิฎกจึงเป็นที่บรรจุรวบรวมพระธรรมวินัยไว้ 
              และจึงใช้เป็นหลัก ในการศึกษาสั่งสอนพระพุทธศาสนา และเป็นมาตรฐานหรือเป็นเกณฑ์ตัดสินว่าอะไรเป็นพระพุทธศาสนาหรือไม่ 
              <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ย้ำอีกครั้งหนึ่งว่า 
              <b>พระธรรมวินัยเป็นเนื้อเป็นตัวของพระพุทธศาสนา ตัวแท้ของพระพุทธศาสนาอยู่ที่พระธรรมวินัย 
              จะรักษาพระพุทธศาสนาก็ต้องรักษาพระธรรมวินัย และยึดเอาพระธรรมวินัยเป็นหลักเป็นเกณฑ์ 
              ของพระพุทธศาสนา เราจะรักษาพระธรรมวินัย และเอาพระธรรมวินัยมาตั้งเป็นหลัก 
              เป็นเกณฑ์ได้อย่างไร ก็ต้องมีการศึกษาเล่าเรียน เมื่อเล่าเรียนก็รู้ 
              เมื่อรู้แล้วนำมาปฏิบัติ พระธรรมวินัยก็ปรากฏออกมาในการประพฤติปฏิบัตินั้น</b> 
              เช่น ในจริยาวัตรของพระเณร เป็นต้น และเมื่อคนประพฤติปฏิบัติตามพระธรรมวินัยที่พระเณรนำมาสั่งสอน 
              ประชาชนก็จะได้ประโยชน์จากพระพุทธศาสนา เช่น ทำให้สั่งคมดี มีศีลธรรม 
              อยู่กันสงบเรียบร้อย ร่มเย็นเป็นสุข และชีวิตพัฒนาดียิ่งขึ้นไป <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ถ้าตัวเราเองไม่ได้ศึกษาเล่าเรียนพระธรรมวินัย 
              แต่ช่วยสนับสนุนพระเณรให้ศึกษาเล่าเรียนพระธรรมวินัย ก็เท่ากับช่วยรักษาสืบต่อพระพุทธศาสนา 
              ยิ่งถ้าตัวเองก็ศึกษาเล่าเรียนพระธรรมวินัยด้วย สนับสนุนผู้อื่นด้วย 
              ก็ประเสริฐที่สุด <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระพุทธเจ้าทรงปกครองคณะสงฆ 
              ์ในสมัยพุทธกาล ทรงจัดตั้งวางระเบียบต่าง ๆ ก็เพื่อให้พุทธบริษัทคือพระสงฆ์และประชาชนได้ประโยชน์จากพระธรรมวินัยที่พระองค์ได้ทรงสั่งสอน 
              พูดง่าย ๆ ว่าคนทั้งหลาย จะมาเอาพระธรรมวินัยจากพระองค์ เพราะฉะนั้น 
              พระพุทธเจ้าจึงทรงจัดระเบียบพระสงฆ์และวัดวาอารามให้มั่นใจว่า พุทธบริษัททุกคนจะได้ธรรมวินัยไปอย่างดีที่สุด 
              เรียกว่าพระธรรมวินัยนั่นแหละ เป็นเป้าหมายของการปกครองคณะสงฆ์ และก็เป็นหลักเป็นเกณฑ์ในการจัดการปกครองนั้นด้วย 
              <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;คนจะได้ประโยชน์จากพระพุทธศาสนา 
              คือจากพระธรรมวินัยที่พระพุทธองค์ทรงสั่งสอนก็ด้วย การศึกษาเล่าเรียน 
              ประพฤติปฏิบัติตามพระธรรมวินัยนั้น ที่ท่านเรียกว่า ไตรสิกขา ให้พระเณร 
              เป็นต้น เจริญในศีล สมาธิ ปัญญา ถ้าจัดการปกครอง จัดระเบียบพระสงฆ์และวัดวาอาราม 
              ให้เป็นเครื่องกำกับ หรือ เกื้อหนุนให้พระเณรได้ศึกษาเล่าเรียนพระธรรมวินัย 
              จนมั่นใจได้ว่า พระเณรเหล่านั้นจะเจริญงอกงามในศีล สมาธิ ปัญญา และสามารถสอนประชาชนให้รู้เข้าใจประพฤติปฏิบัติในทาน 
              ศีล ภาวนา ดำเนินชีวิตให้ดีงาม และช่วยกันสร้างสรรค์สังคมได้ ก็พูดได้ว่า 
              การปกครองคณะสงฆ์และการจัดตั้งวางระเบียบการคณะสงฆ์นั้น ประสบความสำเร็จ 
              <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่ถ้าปกครองกันไปแล้ว 
              จัดตั้งวางระเบียบไปแล้ว ไม่เกิดผลตามนี้ ไม่ว่าจะมีวัตถุ อาคาร สถานที่ 
              หรืออะไรๆ มากมายเพิ่มขึ้นมา หรือแม้แต่ลงโทษคนร้ายได้เฉียบขาดรุนแรง 
              ก็ต้องพูดว่าเป็นความล้มเหลว เวลาพูดกันว่า จะแก้ไข พ.ร.บ.คณะสงฆ์ 
              จะออกกฎหมายคณะสงฆ์ใหม่ ก็ควรจะมีความชัดเจนว่า จะออกกฎหมายมาเพื่ออะไร 
              จะปกครองเพื่ออะไร จะจัดระเบียบการคณะสงฆ์เพื่ออะไร <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ถ้าต้องการจัดการปกครองคณะสงฆ์ 
              เพื่อดำรงรักษาพระพุทธศาสนา เพื่อให้พระพุทธศาสนา ปรากฏ และให้พระพุทธศาสนาเกิดประโยชน์แก่ชีวิต 
              แก่สังคม แก่ประเทศชาติ พ.ร.บ.หรือกฎหมายคณะสงฆ์นั้น ก็ต้องมีพระธรรมวินัยเป็นหลักเป็นเป้าหมาย 
              <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;กฎหมาย 
              ก็จะต้องเป็นเครื่องมือที่จะรองรับพระธรรมวินัย และเป็นหลักประกันที่จะให้พระธรรมวินัย 
              โดดเด่นออกมาเป็นหลักเป็นเกณฑ์และออกมาสู่การรู้เข้าใจและการประพฤติของพระสงฆ์และพุทธศาสนิกชนทั้งปวง 
              <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พร้อมกันนั้น 
              พ.ร.บ. หรือกฎหมายคณะสงฆ์ ก็จะต้องเป็นเครื่องกำกับ และเป็นหลักประกันให้พุทธบริษัท 
              โดยเฉพาะพระภิกษุสามเณร ได้ศึกษาเล่าเรียนพระธรรมวินัย ที่เป็นเนื้อตัวของพระพุทธศาสนานั้น 
              และมีความประพฤติ ศีลาจารวัตร มีจิตสำนึก มีคุณธรรม มีปัญญารู้เข้าใจ 
              เจริญงอกงามขึ้นมา เป็นพระเณรที่ดี มีคุณภาพ สามารถทำหน้าที่ต่อพุทธบริษัท 
              ด้วยการให้ธรรมแก่ชาวบ้าน หรือใช้วัดเป็นที่บำเพ็ญประโยชน์แก่<br>
              ่ญาติโยมประชาชนตามหลักธรรมทานได้ <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>พูดง่าย 
              ๆ ว่า พ.ร.บ.คณะสงฆ์ต้องช่วยกำกับให้พุทธบริษัทเจริญในไตรสิกขา</b> 
              คือทำให้พระธรรมวินัยเกิดประโยชน์แก่ชีวิตและสังคมประเทศชาติ ด้วยไตรสิกขา 
              อย่างน้อย ง่าย และสั้นที่สุดว่า ถ้า พ.ร.บ. หรือกฎหมายคณะสงฆ์นี้ 
              เป็นเครื่องกำกับ และเป็นหลักประกัน ให้การคณะสงฆ์ไทยทั้งหมดยังเป็นระบบการ 
              &quot;บวชเรียน&quot; คือ บวชเพื่อเรียน หรือบวชแล้วต้องศึกษาปฏิบัติตามพระธรรมวินัยแค่นี้ 
              การออก พ.ร.บ.คณะสงฆ์นั้นก็คุ้มค่า บรรลุวัตถุประสงค์ <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่ถ้าไม่เกิดผลอย่างไรนี้ 
              ถึงจะตรากฎหมายให้วิจิตรพิสดารเพียงใด ก็ต้องพูดว่า ล้มเหลว ไร้ความหมาย 
              ที่ว่าให้ พ.ร.บ.คณะสงฆ์เป็นหลักประกันระบบการบวชเรียนนั้น จะต้องเน้น 
              และทำให้มั่นใจว่า จะต้องให้มาตรการนี้เกิดขึ้นที่วัดซึ่งอยู่กับชุมชนเล็กน้อยทั้งหลาย 
              ที่กระจายอยู่ทั่วประเทศไทยนี้ <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ความสำเร็จของ 
              พ.ร.บ.คณะสงฆ์ วัดได้ตรงนี้ คือที่วัดและชุมชนหน่วยย่อย ๆ ทุกตำบล 
              หมู่บ้าน ถ้าฟื้นฟูวัดและชุมชนทั้งหลายขึ้นมาสู่พระธรรมวินัยและไตรสิกขาได้ 
              เมืองไทยจะกลายเป็นประเทศพัฒนาที่แท้อย่างแน่นอน เวลานี้ รู้กันดีว่า 
              พระเณรมากมายหรือจะว่าส่วนใหญ่ก็ได้ ไม่รู้ธรรมวินัย ไม่รู้ว่าพระพุทธเจ้าทรงสอนอะไร 
              ว่าเชื่อถือหรือประพฤติปฏิบัติอย่างไรเป็นพระพุทธศาสนา <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ที่เราว่าการเรียนท่องจำได้อย่างนกแก้วนกขุนทอง 
              เป็นการศึกษาที่ไม่ดี แต่เวลานี้ ถ้าพระเณรไทยส่วนใหญ่จำคำสอนของพระพุทธเจ้าได้บ้าง 
              แม้เพียงอย่างนกแก้วนกขุนทองก็ต้องนับว่าดีมากทีเดียว (อย่าดูถูก การเป็นนกแก้วนกขุนทองให้เกินไปนัก 
              แม้นกแก้วนกขุนทองจะพูดแจ้วโดยไม่รู้ความหมาย แต่ก็ช่วยเตือนสติ เจ้าของได้ 
              และทำให้ขโมยที่แอบเข้ามาชะงักไปหน่อยเหมือนกัน) <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สรุปว่า 
              กฎหมายคณะสงฆ์ โดยเฉพาะ พ.ร.บ.คณะสงฆ์ จะต้องเป็นฐานรองรับ ให้พระธรรมวินัย 
              ปรากฏโดดเด่นขึ้นมาเป็นหลักของพระพุทธศาสนา และเป็นเครื่องกำกับให้พระภิกษุสามเณรที่บวชเข้ามาแล้ว 
              ได้เจริญงอกงามในศีล สมาธิ ปัญญา ตามหลักไตรสิกขา สามารถสั่งสอนธรรมนำประชาชนให้พัฒนาชีวิตและ 
              สังคม ประเทศชาติสู่ความเจริญมั่นคงและประโยชน์สุขที่แท้จริงยั่งยืน 
              <br>
              </font></p>
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>พูดอย่างสั้นว่า 
              พ.ร.บ.คณะสงฆ์ต้องเป็นฐานรองรับพระธรรมวินัยกำกับพระเณร ให้เจริญในไตรสิกขา 
              และทำวัดให้เป็นแหล่งแผ่ธรรมขยายปัญญาสู่ชุมชน </b></font></p>
            <p align=center><font face="MS Sans Serif" size="3"><br>
              *************************** <br>
              </font></p>
            <p align=justify><font face="MS Sans Serif" size="3">หมายเหตุ : ปาฐกถาชิ้นนี้เรียบเรียงจาก 
              หนังสือ &quot;ภัยแห่งพระพุทธศาสนาในประเทศไทย&quot; โดย พระธรรมปิฎก 
              (ป.อ. ปยุตฺโต) </font></p>
          </td>
        </tr>
        <tr>
          <td>
            <p align=center><a href="index.html"><img src="pic/icon_home.jpg" width="55" height="47" border="0"></a></p>
            <p align="left"><a href="../../www.watthasai.com/index.htm">วัดท่าไทร</a><br>
              <a href="../index.html">สำนักงานเจ้าคณะภาค ๑๖</a><br>
              <a href="../../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
              <a href="../../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
              </a><br>
              <a href="../../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
              </a><br>
              <a href="../../www.cpasurat.com/index.htm">ศูนย์ประสานงานสมาคมป้องกันภัยจังหวัดสุราษฎร์ธานี 
              </a></p>
              </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
</body>

<!-- Mirrored from www.songpak16.com/aticle/Buddha04.html by HTTrack Website Copier/3.x [XR&CO'2005], Fri, 06 Aug 2010 21:28:47 GMT -->
</html>
