<html>

<!-- Mirrored from www.watthasai.com/web-w/atthasai/thamma/page06.htm by HTTrack Website Copier/3.x [XR&CO'2005], Mon, 15 Oct 2007 04:21:21 GMT -->
<head>
<title>เลี้ยงลูกถูกธรรม - โดย ธรรมรักษา</title>
<meta http-equiv="Content-Type" content="text/html; charset=windows-874">
<link href="style.css" rel="stylesheet" type="text/css">
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}

function MM_jumpMenu(targ,selObj,restore){ //v3.0
  eval(targ+".location='"+selObj.options[selObj.selectedIndex].value+"'");
  if (restore) selObj.selectedIndex=0;
}
//-->
</script>
</head>

<body background="images/bg.jpg" onLoad="MM_preloadImages('../images/index2.gif','../images/menu2.gif')">
<table width="500" border="0" align="center">
  <tr> 
    <td><a href="index.htm"><img src="images/headerbaby.gif" alt="&lt;&lt; กลับหน้าแรก" width="600" height="60" border="0"></a></td>
  </tr>
  <tr> 
    <td>&nbsp;</td>
  </tr>
  <tr> 
    <td align="center"><table width="60%" border="0">
        <tr> 
          <td><a href="index.htm" onMouseOut="MM_swapImgRestore()" onMouseOver="MM_swapImage('index','','../images/index2.gif',1)"><img src="images/index1.gif" alt="หน้าแรก" name="index" width="140" height="60" border="0"></a></td>
          <td>&nbsp;</td>
          <td align="right"><a href="menu.htm" onMouseOut="MM_swapImgRestore()" onMouseOver="MM_swapImage('menu','','../images/menu2.gif',1)"><img src="images/menu1.gif" alt="สารบัญ" name="menu" width="140" height="60" border="0"></a></td>
        </tr>
      </table></td>
  </tr>
  <tr> 
    <td align="center"><font color="#CC3300" size="4"><strong>ปฏิบัติธรรมวัดผลอย่างไร</strong></font></td>
  </tr>
  <tr> 
    <td align="center">&nbsp;</td>
  </tr>
  <tr> 
    <td align="center">
      <table width="89%" border="0" align="center" cellpadding="0" cellspacing="0">
        <tr> 
          <td><p align="center"><strong>จาก หนังสือเรื่องปฏิบัติธรรมให้ถูกทาง 
              หน้า ๖๘๗๗</strong></p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เมื่อเราได้ทุนและเครื่องประกอบในการเดินทางแล้ว 
              ต่อไปนี้ ก็เข้าสู่การเดินตามมรรค ได้บอกแล้วว่า ตัวทางที่เดินก็คือ 
              มรรค มรรคมีองค์ ๘ ประการอันนี้ทราบกันแล้ว ไม่ต้องบรรยายในรายละเอียด 
              และก็ได้บอกแล้วด้วยว่า การฝึกชีวิตให้ดำเนินตามมรรค หรือการทำตัวให้เดินไปตามมรรคนั้นคือสิกขา 
              หรือการศึกษา ดังได้อธิบายแล้วว่า การศึกษากับมรรคสัมพันธ์กันอย่างไร 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ทีนี้ต่อไป 
              ก็จะพูดถึงการตรวจสอบหรือวัดผล เมื่อกี้นี้ได้บอกให้ตรวจสอบด้วยประสบการณ์ตรงของตัวเองโดยดูว่าโลภ 
              โกรธ หลง มีน้อยหรือมาก ได้ลดละ ให้เบาบางหรือหมดไปหรือยัง แต่นั้นเป็นการตรวจสอบโดยพูดเชิงลบอย่างรวบรัด 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ก.) 
              ดูกุศลธรรมที่เพิ่มขึ้น </strong><br>
              <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;โดยทั่วไปมีการวัดด้วยคุณธรรมต่างๆ 
              ที่งอกงามขึ้นมาแทนอกุศลธรรม คือ จะต้องดูว่า กุศลธรรมเจริญขึ้นมาแทนที่อกุศลแค่ไหน 
              หลักการวัดความเจริญในการเดินตามมรรคหมวดหนึ่งมี ๕ อย่าง </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ประการที่ 
              ๑</strong> ดูว่ามีความมั่นใจ มีความเชื่อมั่นในสิ่งที่เป็นกุศล สิ่งที่เป็นความดีงามมากขึ้นหรือไม่ 
              มีความมั่นใจแม้แต่ใน โพธิสัทธา เชื่อในศักยภาพของตนเองที่จะพัฒนาขึ้นไปหรือไม่ 
              เมื่อมีความเชื่อมันมากขึ้นก็เรียกว่า มีศรัทธามากขึ้น ซึ่งเป็นสิ่งที่ดี 
              เป็นกุศลธรรมที่เจริญเพิ่มขึ้น โดยสรุป คือดูว่ามีศรัทธา มีความเชื่อ 
              มีความมั่นใจในกุศลธรรมในความดีงามต่างๆ มากขึ้นหรือไม่ </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ประการที่ 
              ๒</strong> เมื่อปฏิบัติเดินตามมรรคไป มีระเบียบในการดำเนินชีวิตดีขึ้นไหม 
              มีการประพฤติตนอยู่ในสุจริตดีขึ้นไหม อันนี้เป็นส่วนที่แสดงออกภายนอกในการดำเนินชีวิต 
              เพราะฉะนั้น ต้องเอามาวัดดูด้วยว่าเราดำเนินชีวิตดีขึ้นไหม มั่นคงสุจริตมากขึ้นไหม 
              มีระเบียบวินัยที่ราบรื่นดีไหม มีความสัมพันธ์กับโลกกับมนุษย์กับสังคมดีขึ้นไหม 
              เรียกสั้นๆ ว่ามีศีล ดีขึ้นไหม </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ประการที่ 
              ๓</strong> ดูว่าเรามีความรู้จากการที่ได้สดับได้ค้นคว้าอะไรต่างๆ 
              มากขึ้นไหม ได้เรียนรู้มากขึ้นและกว้างขวางเพียงพอไหมในธรรมที่จะปฏิบัติต่อๆ 
              ไป หรือในสิ่งที่จะนำมาใช้แก้ปัญหาหรือในการพัฒนาตน ได้ประสบการณ์ต่างๆ 
              มาเป็นข้อมูลของความรู้มากขึ้นหรือไม่ เรียกสั้นๆ ว่ามีสุตะ มากขึ้นไหม 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ประการที่ 
              ๔ </strong>มีความลดละกิเลสได้มากขึ้นไหมกิเลสต่างๆ โดยเฉพาะความโลภ 
              ความโกรธ ความหลง ความเห็นแก่ตัวนี่ละได้ มีความเห็นแก่ตัวน้อยลงบ้างไหม 
              มีความเอื้อเฟื้อเผื่อแผ่มีน้ำใจ เห็นแก่เพื่อมนุษย์ เห็นแก่ผู้อื่นมากขึ้นไหม 
              มีจิตใจกว้างขวางโปร่งเบามากขึ้นไหม เรียกสั้นๆ ว่ามีจาคะ มากขึ้นไหม 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ประการสุดท้าย</strong> 
              คือ <strong>ปัญญา</strong> ได้แก่ ความรู้ความเข้าใจในความจริงของสิ่งทั้งหลาย 
              ตรวจสอบว่า เรามีความเข้าใจในสิ่งที่ได้เรียนรู้ไหม เรารู้เข้าใจถูกต้องตามความเป็นจริงมากเพียงใด 
              เรามองเห็นเหตุปัจจัยและความสัมพันธ์ของสิ่งทั้งหลายชัดเจนดี สามารถนำความรู้มาเชื่อมโยงใช้ในการแก้ปัญหาและสร้างสรรค์พัฒนาให้เป็นผลดีหรือไม่ 
              อันนี้เป็นตัวแกนแท้ที่ต้องการเป็นตัวคุมทั้งหมด </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ตกลงว่า 
              หัวข้อนี้ก็เป็นหลักหนึ่งในการตรวจสอบความเจริญ คือ ดูว่ามีศรัทธามากขึ้นไหม 
              มีศีลมากขึ้นไหม มีสุตะมากขึ้นไหม มีจาคะมากขึ้นไหม และมีปัญญามากขึ้นหรือไม่ 
              หลักนี้เรียกว่า &quot;อริยวัฒิ&quot; แปลว่า ความเจริญของอริยชนความเจริญแบบอารยะ 
              ได้แก่ หลักวัดความเจริญหรือพัฒนาการของอารยชน ถ้ามีความเจริญเพียงว่ามีทรัพย์สินเงินทองมากขึ้นอย่างเดียว 
              แต่มีความเห็นแก่ตัวมากขึ้น อย่างนั้นไม่ถือว่ามีความเจริญในการศึกษา 
              หรือในการพัฒนาชีวิตที่แท้จริง หรือมีโทสะมีความเกลียดชังมีกิเลสต่างๆ 
              มากขึ้น <br>
              ก็เช่นเดียวกัน </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ข.) 
              ดูการทำหน้าที่ต่อธรรมต่างๆ </strong> </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ที่จริงหลักตรวจสอบมีหลายอย่าง 
              หลักอย่างหนึ่งเป็นการดำเนินตามอริยสัจ ๔ กล่าวคือ การปฏิบัติธรรมนั้น 
              ได้แก่ การดำเนินตามหลักการแก้ปัญหาด้วยวิธีการของอริยสัจ ๔ ในการปฏิบัติจึงต้องดูว่าเราปฏิบัติหน้าที่ต่ออริยสัจ 
              ๔ ถูกต้องหรือไม่ อริยสัจ ๔ มีหน้าที่ประจำแต่ละข้อ ถ้าปฏิบัติต่ออริยสัจ 
              ๔ แต่ละข้อผิด ก็ถือว่าเราได้เดินทางผิดแล้ว </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>&nbsp;อริยสัจข้อที่หนึ่ง</strong> 
              ทุกข์ คือ ตัวปัญหา เรามีหน้าที่ต่อมันอย่างไร หน้าที่ต่อปัญหาหรือความทุกข์ 
              <br>
              ก็คือหน้าที่ที่เรียกว่า ทำความรู้จัก ท่านเรียกว่า กำหนดรู้ รู้จักว่ามันคืออะไร 
              อยู่ตรงไหน มีขอบเขตเพียงใด เราจะแก้ปัญหา เราจะแก้ความทุกข์ เราต้องรู้ว่าทุกข์คืออะไร 
              ปัญหาของเราคืออะไร ขอบเขตของมันอยู่ที่ไหน อะไรเป็นที่ตั้งของปัญหา 
              ถ้าจับไม่ถูกแล้วก็เดินหนีหน้าไปไม่ได้ จับตัวปัญหาให้ได้เสียก่อน 
              แล้วก็เรียนรู้สิ่งที่เกี่ยวข้องสัมพันธ์กับปัญหานั้นทั้งหมด เราไม่มีหน้าที่ที่จะไปสร้างปัญหา 
              เราไม่มีหน้าที่ไปเอาปัญหามาวุ่นวายใจ มาเก็บมากังวลใจมาทำให้เกิดความทุกข์ 
              ไม่ใช่อย่างนั้นเราไม่มีหน้าที่ทุกข์ แต่เรามีหน้าที่รู้จักทุกข์ นี้เป็นประการที่หนึ่งคือรู้จักตัวปัญหาตามที่เป็นจริง 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>&nbsp;อริยสัจข้อที่สอง</strong> 
              สมุทัย คือ เหตุของทุกข์เรามีหน้าที่อย่างไร หน้าที่ที่จะต้องทำต่อสมุทัย 
              ก็คือสืบสาวค้นหามันให้พบ ให้รู้ว่ากระบวนการที่มันเกิดขึ้นเป็นอย่างไร 
              แล้วละมันให้ได้ แก้ไขกระบวนการให้สำเร็จ คือ กำจัดสาเหตุของปัญหา 
              หรือสาเหตุของความทุกข์ ไม่ใช่กำจัดปัญหา ปัญหานั้นเรากำจัดไม่ได้ 
              เราแก้ปัญหาด้วยการกำจัดเหตุของมัน </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>อริยสัจข้อที่สาม 
              </strong>นิโรธ คือ ความดับทุกข์ การแก้ปัญหาสำเร็จหรือภาวะปราศจากปัญหาเป็นความมุ่งหมาย 
              การแก้ไขปัญหาสำเร็จคืออะไร จุดหมายที่ต้องการคืออะไร เป็นสิ่งที่เป็นไปได้หรือไม่ 
              กระบวนการแก้เป็นอย่างไร เมื่อรู้ว่ามันคืออะไรและเป็นไปได้แล้วเราก็มีหน้าที่ต่อมัน 
              คือ บรรลุถึง หรือเข้าถึง แต่การที่จะเข้าถึงมัน คือ จะเข้าถึงจุดหมายก็ดี 
              จะกำจัดสาเหตุของปัญหาก็ดี แก้ปัญหาได้ก็ดี จะต้องไปสู่ข้อสุดท้าย 
              คือ มรรค </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>อริยสัจข้อที่สี่ 
              </strong>มรรค มรรคเป็นทางเดินก็คือข้อปฏิบัติซึ่งเรามีหน้าที่คือ 
              ลงมือทำ เป็นข้อสุดท้าย ต้องลงมือทำตั้งแต่บุพนิมิตของมรรคเป็นต้นไปทีเดียว 
              ธรรมทั้งหมด จัดเข้าในอริยสัจ ๔ ได้ทั้งสิ้น <br>
              <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- สิ่งทั้งหลายในโลกนี้ตามที่สัมพันธ์กับมนุษย์หรือที่มนุษย์ต้องเกี่ยวข้องประเภทหนึ่งนั้น 
              จัดเข้าในจำพวกที่เรียกว่าทุกข์ ซึ่งเป็นปัญหาและสิ่งที่ต้องเผชิญ 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- 
              สิ่งทั้งหลายในโลกนี้ประเภทที่สอง จัดเข้าในจำพวกสิ่งที่เป็นโทษ ก่อทุกข์ภัย 
              หรือเป็นสาเหตุของปัญหา</p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- 
              สิ่งทั้งหลายในโลกนี้ประเภทที่สาม จัดเข้าในจำพวกสิ่งที่พึงประสงค์ 
              หรือเป็นจุดหมาย และ</p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- 
              สิ่งทั้งหลายประเภทที่สี่ จัดเข้าในจำพวกสิ่งที่จะต้องทำหรือ เป็นวิธีปฏิบัติ 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;และเราก็มีหน้าที่ปฏิบัติต่อมันให้ถูกต้อง 
              อย่างที่หนึ่งทำความรู้จัก กำหนดให้ถูก อย่างที่สองกำจัดสาเหตุ อย่างที่สามคือเข้าถึงจุดหมาย 
              และอย่างที่สี่คือลงมือทำหรือลงมือเดินทาง หลักการนี้ใช้ในการปฏิบัติธรรมเหมือนกัน 
              คือในเวลาที่ไปเกี่ยวข้องกับธรรม ก็ควรจะจัดให้ถูกด้วยว่าธรรมนั้นอยู่ในประเภทไหนใน 
              ๔ ข้อนี้ เมื่อจัดเข้าถูกต้องแล้ว เราก็จะปฏิบัติถูกหน้าที่ว่า หน้าที่ต่อข้อนั้นคือเราจะต้องทำอะไรอย่างไร 
              <br>
              ธรรม ๔ ประเภทนั้น หรือสิ่งทั้งหลายทั้งปวงนั้น มีชื่อเรียกเฉพาะตามหน้าที่ที่เราพึงปฏิบัติต่อมัน 
              คือ </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>๑. 
              สิ่งทั้งหลายที่เป็นทุกข์</strong> เป็นปัญหา เป็นที่ตั้งของปัญหาหรือเป็นจุดเกิดปัญหา 
              เมื่อมนุษย์ปฏิบัติต่อมันไม่ถูกต้อง เรียกว่า ปริญไญยธรรม คือสิ่งที่จะต้องกำหนดรู้ 
              หรือทำความรู้จัก ตัวอย่างเช่น ร่างกาย จิตใจ ชีวิต โลก ความผันผวน 
              ปรวนแปร วิปโยค โศกเศร้า ผิดหวัง ความรู้สึกสุขหรือทุกข์ รูป เสียง 
              กลิ่น รส สัมผัส ความคิด ความจำ ความเปลี่ยนแปลง ความเป็นอนิจจัง ทุกขัง 
              อนัตตา ฯลฯ (ขันธ์ ๕ อายตนะ ๑๒ ไตรลักษณ์ และธรรมอื่นทำนองนี้) </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>๒. 
              สิ่งทั้งหลายที่เป็นจำพวกเหตุก่อทุกข์ </strong>หรือสาเหตุของปัญหา 
              เรียกว่า ปหาตัพพธรรม คือสิ่งที่จะต้องละเลิก แก้ไข กำจัด ตัวอย่างเช่น 
              ความโลภ ความโกรธ ความหลง ความเห็นแก่ตัว ความถือตัว ความเย่อหยิ่ง 
              ความเกียจคร้าน ความเกลียดชัง ความริษยา ความเบื่อหน่าย ความท้อแท้ 
              ความเฉื่อยชา ความฟุ้งซ่าน ความระแวง ความประมาท ความโง่เขลา ฯลฯ (อกุศลมูล 
              กิเลส ตัณหา มานะ ทิฏฐิ อวิชชา อุปาทาน สังโยชน์ นิวรณ์ และธรรมอื่นทำนองนี้) 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>๓. 
              สิ่งทั้งหลายที่พึงประสงค์</strong> เป็นจุดหมายที่ควรทำให้สำเร็จ 
              หรือควรได้ควรถึง เรียกว่า <br>
              สัจฉิกาตัพพธรรม คือสิ่งที่จะต้องเข้าถึงหรือประจักษ์แจ้ง ตัวอย่างเช่น 
              ความสงบ ความร่มเย็น<br>
              ความบริสุทธ์ ความปลอดโปร่งโล่งเบา ความผ่องใส ความเบิกบาน ความไร้ทุกข์ 
              ความสุขที่แท้ สุขภาพ <br>
              ภาวะปลอดพ้นปัญหา ความเป็นอิสระ หรืออิสรภาพ ฯลฯ ( วิชชา วิมุตติ วิสุทธิ 
              สันติ นิพพาน และธรรมอื่น ทำนองนี้) </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>๔. 
              สิ่งทั้งหลายที่เป็นข้อปฏิบัติ </strong>เป็นวิธีการ เป็นข้อปฏิบัติ 
              เป็นวิธีการ เป็นสิ่งที่ต้องทำต้องบำเพ็ญ เพื่อก้าวไปให้ถึงจุดหมาย 
              เรียกว่า ภาเวตัพพธรรม คือสิ่งที่จะต้องทำให้มีให้เป็นขึ้น ให้เจริญงอกงามเพิ่มพูนขึ้นหรือ 
              ต้องลงมือทำ ลงมือปฏิบัติ ตัวอย่างเช่น เมตตา ไมตรี หรือมิตรภาพ กรุณา 
              ความเอื้อเฟื้อเผื่อแผ่ ความเสียสละ ความขยันหมั่นเพียร ความมีกำลังใจ 
              ฉันทะ ศรัทธา สติ สมาธิ ปัญญา สัมปชัญญะ ฯลฯ (มรรค ไตรสิกขา สมถะ วิปัสสนา 
              และธรรมอื่นทำนองนี้) </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>รายละเอียดของธรรม 
              ๔ ประเภท</strong> หรือการจักประเภทสิ่งทั้งหลายในโลกมีอย่างไร จะไม่กล่าวในที่นี้แต่พูดง่ายๆ 
              ว่าหลักนี้ท่านให้ใช้ในการตรวจสอบวัดผลสำเร็จในการศึกษาหรือการปฏิบัติธรรมว่า</p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- 
              สิ่งที่ควรกำหนดรู้ เราได้กำหนดรู้หรือรู้จักแล้วหรือไม่<br>
              <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- สิ่งที่ควรแก้ไขกำจัด 
              เราได้แก้ไขกำจัดแล้วหรือยัง<br>
              <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- สิ่งที่ควรประจักษ์แจ้ง 
              เราได้ประจักษ์แจ้งแล้วแค่ไหนและ </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-- 
              สิ่งที่ควรปฏิบัติจัดทำให้เกิดให้มีขึ้นจนบริบูรณ์ เราได้ปฏิบัติจัดทำแล้วเพียงใด 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>ค.) 
              ดูสภาพจิตที่เดินถูกระหว่างทาง </strong> </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ในการปฏิบัติธรรม 
              คือ ดำเนินชีวิตที่ถูกต้อง หรือฝึกฝนพัฒนาตนไปนั้น ระหว่างการปฏิบัติ 
              พัฒนาหรือศึกษาก้าวหน้าไปเรื่อยๆ ควรจะสังเกตดูสภาพจิตใจของตนไปด้วยว่าเป็นอย่างไร 
              ในกรณีทั่วไป ถ้าไม่มีเหตุพิเศษ เมื่อปฏิบัติถูกต้องจิตเดินถูกทางก้าวหน้าดี 
              ก็จะเกิดมีสภาพจิตที่ดีงามสอดคล้องกัน ซึ่งเป็นทั้งคุณสมบัติของจิตนั้น 
              และเป็นลักษณะของการปฏิบัติที่ได้ผล ลักษณะของจิตที่เดินถูกทางนั้น 
              ที่ควรสังเกตมี <br>
              ๕ อย่าง ซึ่งเป็นปัจจัยส่งทอดต่อกันตามลำดับ คือ<br>
              <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๑. ปราโมทย์ 
              ได้แก่ ความแช่มชื่น ร่าเริง เบิกบานใจ <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๒. ปีติ ได้แก่ 
              ความอิ่มใจ ความปลาบปลื้มใจ ใจฟูขึ้น <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๓. ปัสสัทธิ 
              ได้แก่ ความรู้สึกผ่อนคลายกายใจ ใจเรียบรื่น ระงับลง เย็นสบาย <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๔. สุข ได้แก่ 
              ความสุข ความคล่องใจ โปร่งใจ ไม่มีความติดขัด บีบคั้น <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๕. สมาธิ ได้แก่ 
              ความมีใจตั้งมั่น สงบ อยู่ตัว อยู่กับงานที่ทำหรือเรื่องที่เกี่ยวข้อง 
              ไม่วอกแวก <br>
              ไม่ฟุ้งซ่าน </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พอสมาธิเกิดขึ้น 
              จิตใจก็มีสภาพเหมาะแก่งานที่ท่านเรียกว่าเป็นกัมมนีย์ พร้อมที่จะเอาไปใช้สร้างสรรค์พัฒนา 
              คิดการและเป็นที่ทำงานของปัญญาอย่างได้ผลดี และสมาธิก็อาศัยองค์ธรรม 
              ๔ อย่างแรกนั่นแหละช่วยเกื้อหนุน และทำให้เกิดขึ้น สภาพจิต ๕ อย่างนี้ 
              เป็นทั้งคุณสมบัติที่ดีงามโดยตัวของมันเอง และเป็นเครื่องหมายของความก้าวหน้าในการปฏิบัติธรรม 
              จึงควรพยายามทำให้เกิดขึ้น และการทำสภาพจิตเหล่านี้ให้เกิดขึ้น ก็เป็นการปฏิบัติธรรมอยู่ในตัว 
            </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เพียงแค่ข้อ 
              ๑ มีปราโมทย์ ทำใจให้แช่มชื่นเบิกบานไว้มากๆ เมื่อปราโมทย์นั้นเกิดจากการปฏิบัติที่ถูกต้อง 
              จิตเดินดีแล้ว ท่านให้ความมั่นใจว่าจะลุถึงสันติบรมธรรมที่เป็นจุดหมาย 
              ดังคาถาธรรมบท ที่ ๓๗๖, ๓๘๑ ว่า </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ตโต 
              ปาโมชฺชพหุโล ทุกฺขสฺสนฺตํ กริสฺสติ <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;. . . ลำดับนั้น 
              เธอผู้มากด้วยปราโมทย์ จักทำทุกข์ให้หมดสิ้น </p>
            <p align="justify"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ปราโมชฺชพหุโล 
              ภิกขุ ปสนฺโน พุทฺธสาสเน อธิคจฺเฉ ปทํ สนฺตํ สงฺขารูปสมํ สุขํ <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ภิกษุผู้เลื่อมใสในคำสอนของพระพุทธเจ้า 
              มากด้วยปราโมทย์ จะพึงบรรลุสันติบท ที่สงบระงับสังขารเป็นสุข </p>
            <p align="center"><br>
              - จบ -</p></td>
        </tr>
      </table></td>
  </tr>
  <tr>
    <td align="center">&nbsp;</td>
  </tr>
  <tr> 
    <td align="center"><table width="90%" border="0">
        <tr> 
          <td>
            <p><img src="images/d_m-back.gif" width="19" height="20"> <strong><a href="page05.htm">ย้อนกลับ</a></strong></p>
          </td>
          <td align="center"><form name="form1">
              <select name="menu1" onChange="MM_jumpMenu('parent',this,0)">
                <option selected>------------------ สารบัญ-------------------</option>
                <option value="page01.htm">๑.เมื่อสุขแท้ ก็ถึงธรรม</option>
                <option value="page02.htm">๒.ปฏิบัติธรรม คืออะไร</option>
                <option value="page03.htm">๓.หลักการทั่วไปของการปฏิบัติธรรม ชุดที่๑</option>
                <option value="page04.htm">๔.หลักการทั่วไปของการปฏิบัติธรรม ชุดที่๒</option>
                <option value="page05.htm">๕.หลักพุทธธรรมเพื่อการปฏิบัติธรรม</option>
                <option value="page06.htm">๖.ปฏิบัติธรรมวัดผลอย่างไร</option>
                <option>.......................................</option>
              </select>
            </form></td>
          <td align="right">&nbsp;</td>
        </tr>
      </table></td>
  </tr>
  <tr> 
    <td align="center">&nbsp;</td>
  </tr>
  <tr> 
    <td align="center"><img src="images/anarule.gif" width="600" height="10"></td>
  </tr>
</table>
</body>

<!-- Mirrored from www.watthasai.com/web-w/atthasai/thamma/page06.htm by HTTrack Website Copier/3.x [XR&CO'2005], Mon, 15 Oct 2007 04:21:21 GMT -->
</html>
