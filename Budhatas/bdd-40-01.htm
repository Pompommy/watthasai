<title>การบวชคืออะไร ? </title>
<body background="picture/bg2.jpg" text="#0000FF" link="#0000FF" vlink="#FF0000" alink="#990000">
<table width="95%" border="0" align="center" cellpadding="0" cellspacing="0">
  <tr> 
    <td>&nbsp;</td>
  </tr>
  <tr> 
    <td valign="top" height="3916"> 
      <table width="95%" border="0" align="center" cellpadding="0" cellspacing="0">
        <tr> 
          <td height="109"> 
            <div align="left"><font face="MS Sans Serif" size="6" color="#FF0000">การบวชคืออะไร 
              ?</font> </div>
            <p align=left><font face="MS Sans Serif" size="3" color="#000000">โดย...พุทธทาสภิกขุ</font> 
              <br>
              <font face="MS Sans Serif" size="3"><font color="#990000">สวนโมกขพลาราม 
              อำเภอไชยา จังหวัดสุราษฎร์ธานี </font></font><font face="MS Sans Serif" size="3" color="#990000"> 
              </font><font face="MS Sans Serif" size="3" color="#990000"><br>
              </font></p>
            <p align="left"><font face="MS Sans Serif" size="3">โพสท์ในเวบบอร์ด 
              บ้านฅนธรรมดา โดย KiLiN โพสต์เมื่อ: 17 สค. 2002,22:30</font></p>
            <hr align="left">
          </td>
        </tr>
        <tr> 
          <td valign="top" height="3768"> 
            <p align=JUSTIFY><font face="MS Sans Serif" size="3">เมื่อมีปัญหาขึ้นมาว่า 
              การบวช คืออะไร ? ดังนี้แล้ว ทางที่ดีที่สุดควรจะถือเอาใจความตัวพยัญชนะคำว่า 
              บวช นั่นเอง คำว่า บวช เป็นภาษาไทย ซึ่งถอดรูปมาจากคำในภาษาบาลีว่า 
              ปพฺพชฺชา </font></p>
            <p align=JUSTIFY><font face="MS Sans Serif" size="3">คำว่า ปพฺพชฺชา 
              นี้ มีรากศัพท์ คือ ป + วช : ป แปลว่า ทั่วหรือสิ้นเชิง </font></p>
            <p align=JUSTIFY><font face="MS Sans Serif" size="3">วช แปลว่า ไป หรือเว้น 
              </font></p>
            <p align=JUSTIFY><font face="MS Sans Serif" size="3">คำว่า ป + วช จึงแปลว่า 
              ไปโดยสิ้นเชิง หรือ เว้นโดยสิ้นเชิง</font></p>
            <p align=JUSTIFY><font face="MS Sans Serif" size="3">ที่ว่า ไปโดยสิ้นเชิง 
              นั้นหมายถึง ไปจากความเป็นฆราวาส คือ จากการครองเรือนไปสู่ความเป็นบรรพชิต 
              คือ ผู้ไม่ครองเรือนโดยสิ้นเชิง โวหารที่สูงไปกว่านั้น ท่านเรียกว่า 
              ไปจากโลกโดยสิ้นเชิง ซึ่งหมายความว่า ละเสียจากวิสัยที่ชาวโลกเขามีกัน 
              เป็นกันโดยสิ้นเชิง นั่นเอง</font></p>
            <p align=JUSTIFY><font face="MS Sans Serif" size="3">คำว่า &quot;ไปจากความเป็นฆราวาส&quot; 
              นี้หมายความว่า ไปจากบ้านเรือน ซึ่งหมายถึง</font></p>
            <p align=JUSTIFY><font face="MS Sans Serif" size="3">การสละความมีทรัพย์สมบัติ<br>
              </font><font face="MS Sans Serif" size="3">การสละวงศ์ญาติทั้งหลาย<br>
              </font><font face="MS Sans Serif" size="3">การเลิกละการนุ่งห่มอย่างฆราวาส<br>
              </font><font face="MS Sans Serif" size="3">เลิกละการกินอยู่อย่างฆราวาส<br>
              </font><font face="MS Sans Serif" size="3">เลิกละการใช้สอยอย่างฆราวาส<br>
              </font><font face="MS Sans Serif" size="3">เลิกละอาการกิริยาวาจาอย่างฆราวาส<br>
              </font><font face="MS Sans Serif" size="3">เลิกละความรู้สึกนึกคิดอย่างฆราวาสสิ้นเชิง</font></p>
            <p align=JUSTIFY><font face="MS Sans Serif" size="3">ดังนี้ จึงจะเรียกว่า 
              ไปหมดจากความเป็นฆราวาส โดยสิ้นเชิง หรือไปจากโลกโดยสิ้นเชิง </font></p>
            <p align=JUSTIFY><font face="MS Sans Serif" size="3">ข้อที่ว่า  สละความมีทรัพย์สมบัติ 
               นั้น หมายถึง การยอมรับดำเนินชีวิตชนิดที่ไม่ต้องมีทรัพย์สมบัติ 
              ไปมีชีวิตอยู่ด้วยเครื่องอาศัยเลี้ยงชีวิต ตามแต่จะมีผู้ศรัทธาหรือตามแต่จะหาได้มาบริโภคด้วยสิทธิอันชอบธรรมของนักบวชอันจะได้กล่าวถึงข้างหน้า 
              ทรัพย์สมบัติทั้งหลายเหล่าโน้น เป็นของที่ฆราวาสผู้ไม่มีสิทธิอันชอบธรรมในอันที่จะบริโภคสิ่งของอันเขาถวายด้วยศรัทธา 
              จึงไม่มีความจำเป็นอันใดสำหรับบรรชิตผู้ตั้งหน้าแสวงหาคุณอันสูงโดยแท้จริง 
              </font></p>
            <p align=JUSTIFY><font face="MS Sans Serif" size="3">ข้อที่ว่า  สละวงศ์ญาติทั้งหลาย 
               นั้นหมายถึงไม่มีความอาลัยในหมู่ญาติอันเป็นเหตุให้ต้องเกี่ยวข้องหรือสงเคราะห์กันอย่างชาวโลกเขาทำกัน 
              บางคนยังต้องติดกับหมู่ญาติ เพราะเห็นแก่ปากท้อง ในเรื่องอาหารการกินและอื่น 
              ๆ จนไม่มีโอกาสได้รับความเป็นอิสระโปร่งโล่งของบรรพชา</font></p>
            <p align=JUSTIFY><font face="MS Sans Serif" size="3">ในบาลีที่กล่าวถึงการบวช 
              มีการย้ำถึงการสละวงศ์ญาติอยู่ทั่วๆ ไป และอยู่ในรูปพระพุทธภาษิตโดยตรง 
              นักบวชบางประเภทในสมัยพุทธกาล สมาทานการไม่ไปเยี่ยมบ้านของตนจนตลอดชีวิตก็ยังมี 
              แต่ในพุทธศาสนา เรามุ่งเอาแต่เพียงการสละความอาลัยในหมู่ญาติ ชนิดที่เป็นความรู้สึกของฆราวาสทั่วไปนั่นเอง</font></p>
            <p align=JUSTIFY><font face="MS Sans Serif" size="3">ข้อที่ว่า  เว้นการนุ่งหุ่มอย่างฆราวาส 
               นั้น ย่อม ๆ เห็นกันอยู่แล้วว่า หมายความถึงอะไร แต่ขอให้ถือเอาใจความสำคัญให้ได้ว่า 
              ไม่ใช้เครื่องนุ่งห่มด้วยความมัวเมาในความงาม หรือความนิ่มนวลทางสัมผัสของสิ่งที่ใช้นุ่งห่ม 
              ซึ่งหมายความว่า แม้จะใช้จีวรอย่างบรรพชิตแล้ว แต่ถ้ามุ่งไปในทางสวยงาม 
              หรือความนิ่มนวลทางสัมผัสเป็นต้นแล้ว ก็ยังมีความหมายว่า ใช้เครื่องนุ่งห่มอย่างฆราวาส 
              ทั้งที่กำลังห่มจีวรอยู่นั่นเอง</font></p>
            <p align=JUSTIFY><font face="MS Sans Serif" size="3">ข้อที่ว่า  เว้นจากการกินอยู่อย่างฆราวาส 
               นั้น มิได้หมายแต่เพียงว่า เว้นการฉันในเวลาวิกาลหรือเว้นอาหารบางชนิดที่พระเณรไม่ควรฉันเป็นต้น 
              เพียงเท่านี้ก็หามิได้ใจความสำคัญนั้นอยู่ที่ว่าพวกฆราวาสกินเพื่อความเอร็ดอร่อย 
              กินเพื่อความสนุกสนานเฮฮากินจุบกินจิบพิถีพิถันตามวิสัยของฆราวาสผู้เอาแต่การตามใจตัวเองเป็นที่ตั้งผู้บวชแล้วจะต้องเว้นจากการกินอย่างฆราวาสนี้โดยเด็ดขาด 
              จะฉันด้วยความรู้สึกเพียงแต่ว่า นี้เป็นอาหารที่ฉันเพียงเพื่อยังอัตตภาพนี้ให้เป็นไปได้พอสะดวกสบายพอเหมาะสมแก่การที่จะปฏิบัติธรรมวินัยอันเป็นไป 
              เพื่อออกจากทุกข์โดยประการทั้งปวง</font></p>
            <p align=JUSTIFY><font face="MS Sans Serif" size="3">โดยสรุปแล้ว ฉันอยู่ด้วยการระลึกถึงพระพุทธภาษิตของพระพุทธองค์ 
              ซึ่งเราถือว่าเป็นพระพุทธบิดา อันได้ตรัสไว้ว่า  พวกเธอ จงฉันบิณฑบาตสักว่าเหมือนกับน้ำมันสำหรับหยอดเพลาเกวียนหรือเหมือนกับมารดาบิดาซึ่งหลงทางกลางทะเลทราย 
              ต้องจำใจกินเนื้อบุตรของตน ที่ตายแล้วในกลางทะเลทราย เพื่อประทังชีวิตของตนเองฉันนั้น 
              </font></p>
            <p align=JUSTIFY><font face="MS Sans Serif" size="3">กิริยาดังกล่าวนี้ 
              คือ การเลิกละจากการกินอยู่อย่างฆราวาสโดยสิ้นเชิง</font></p>
            <p align=JUSTIFY><font face="MS Sans Serif" size="3">ข้อที่ว่า  เลิกละการใช้สอยอย่างฆราวาส 
               นั้น หมายถึง ไม่ใช้สอยที่อยู่อาศัยและเครื่องใช้สอยมีภาชนะเป็นต้น 
              โดยทำนองที่ฆราวาสเขาใช้กัน คือเพื่ออยู่อย่างสำรวย เพื่ออยู่อย่างสนุกสนานในทางตามใจตัวเอง 
              หรือเพื่อโอ้อวดกันในทางสวยงามและมีมากเป็นต้น นี้เรียกว่า ไปจากฆราวาสโดยสิ้นเชิง 
              ในด้านการใช้สอยเครื่องใช้สอย</font></p>
            <p align=JUSTIFY><font face="MS Sans Serif" size="3">ข้อที่ว่า  ละขาดจากกิริยาวาจาอย่างฆราวาส 
               นั้น หมายถึง ฆราวาสย่อมมีกิริยาวาจาอันเป็นไปตามใจกิเลส ตัณหา ตามความสะดวกสบาย 
              โดยปราศจากการควบคุม เพราะมุ่งแสวงแต่ความสนุกสนาน เพลิดเพลินจากการตามใจตัวเองอย่างเดียว 
              ผู้บวชแล้ว จะต้องมีกิริยาวาจาอย่างสมณะ ในบทว่า</font></p>
            <p align=JUSTIFY><font face="MS Sans Serif" size="3"> กิริยาวาจาใด 
              ๆ เป็นของแห่งสมณะ เราจักประพฤติตนให้เป็นไปด้วยกิริยาวาจาอาการนั้น 
              ๆ  ผู้บวชแล้วลืมตัวในเรื่องนี้ ย่อมมีกิริยาวาจาที่คล้ายฆราวาสอยู่ทุกอิริยาบถ 
              เมื่อมีมิตรสหายที่เป็นฆราวาสมาหา ย่อมทำการต้อนรับเหมือนอย่างที่เคยกระทำต่อกันในครั้งเป็นฆราวาส 
              ในบางรายถึงกับกอดคอกันก็มี หรือนั่งเข่าทับก่ายกันก็มี กิริยาทางกายและวาจาเหล่านี้ 
              พระผู้มีพระภาคเจ้าไม่ทรงถือว่าเป็นอาการของสมณะเลย แม้กิริยาวาจาอื่น 
              ๆ ซึ่งเป็นของฆราวาสซึ่งมีอยู่มากมายนั้น ล้วนแต่เป็นสิ่งที่ผู้บวชแล้วจะต้องละขาดด้วยสติสัมปชัญญะอย่างยิ่ง</font></p>
            <p align=JUSTIFY><font face="MS Sans Serif" size="3">ข้อที่ว่า  เว้นจากความรู้สึกคิดนึกอย่างฆราวาสโดยสิ้นเชิง 
               หมายความว่า พวกฆราวาสตามปรกติ มีความรู้สึกคิดนึกไปในทางเหย้าเรือน 
              คิดนึกไปในทางกามคุณ ชอบปล่อยจิตให้ไหลไปในความคิดนึกทางกามารมณ์อยู่เป็นประจำ 
              เมื่อความรู้สึกคิดนึกทางกามคุณเกิดขึ้น ย่อมไม่ประสงค์ที่จักหักห้าม 
              แต่กลับจะพอใจ ปล่อยให้จิตใจไหลไปตามแนวนั้น ๆ ให้มากยิ่งขึ้นไปเสียอีก 
              เพราะเป็นความเพลิดเพลิน นี้เรียกว่า ความรู้สึกคิดนึกอย่างฆราวาส</font></p>
            <p align=JUSTIFY><font face="MS Sans Serif" size="3">ผู้บวชแล้วจะต้องละความรู้สึกคิดนึกชนิดนั้นโดยเด็ดขาด 
              ด้วยสติสัมปชัญญะอย่างยิ่ง คอยควบคุมกระแสแห่งความคิดนึกให้ไหลไปในทางของบรรพชิตโดยส่วนเดียว 
              นี้เรียกว่า ละความรู้สึกคิดนึกอย่างฆราวาสโดยสิ้นเชิง</font></p>
            <p align=JUSTIFY><font face="MS Sans Serif" size="3">การละทรัพย์สมบัติ 
              การละวงศ์ญาติ การละการนุ่งห่มอย่างฆราวาส การละการกินอยู่อย่างฆราวาส 
              การละการใช้สอยอย่างฆราวาส การละกิริยาอาการทางกายวาจาอย่างฆราวาส 
              และการละความรู้สึกคิดนึกอย่างฆราวาส ทั้งหมดรวมกันแล้วได้ในคำสรุปสั้น 
              ๆ ว่า  ไปหมดจากความเป็นฆราวาส  เต็มตามความหมายของพยัญชนะที่ว่า 
               ป+ วช  หรือเป็นภาษาบาลีอย่างเต็มรูปว่า &quot;ปพฺพชฺชา&quot; นั่นเอง 
              นี้คือความหมายของคำว่า  บวช  ในส่วนที่ว่า  ไปหมด  คือไปหมดจากความเป็นผู้ครองเรือนหรือเพศฆราวาสนั่นเอง</font></p>
            <p align=JUSTIFY><font face="MS Sans Serif" size="3">ส่วนความหมายของคำว่า 
               บวช  ที่ว่า  เว้นหมด  นั้น อธิบายว่าเมื่อบวชเป็นบรรพชิตแล้ว 
              จักต้องเว้นสิ่งซึ่งควรเว้น ตามที่พระพุทธองค์ได้ตรัสไว้อย่างไรนั้นโดยสิ้นเชิง 
              ข้อนี้ผู้บวชแล้วย่อมจะได้รับการศึกษาธรรมวินัยจนรู้ว่าอะไรเป็นสิ่งควรเว้นหรือควรละทั้งในส่วนวินัยและทั้งในส่วนธรรมะ 
              แล้วตนก็จะพยายามเว้นสิ่งที่ควรเว้นนั้นโดยสิ้นเชิงโดยอาศัยกำลังใจที่ได้รับมาจากการระลึกถึงอยู่เสมอว่าบวชนี้เราบวชเองการปฏิญาณในการบวชนี้ได้ทำในสถานที่อันศักดิ์สิทธิ์และโอกาสอันศักดิ์สิทธิ์และการบวชที่มีอานิสงส์อันสมบูรณ์นั้น 
              เป็นความหวังอย่างยิ่งของมารดาบิดาและเราผู้มีความเป็นมนุษย์อันถูกต้องนั้นจักต้องประพฤติปฏิบัติตนให้เจริญงอกงาม 
              ก้าวหน้าขึ้นไปสู่ความสูง หรือยอดสุดของความเป็นมนุษย์อยู่เสมอไป จึงจะสมกัน 
              เมื่อระลึกได้ดังนี้ ก็มีกำลังใจที่จะละเว้นสิ่งที่ควรละเว้นได้โดยหมดจดสิ้นเชิง 
              ตามระเบียบวินัยอย่างครบถ้วน</font></p>
            <p align=JUSTIFY><font face="MS Sans Serif" size="3">นี้คือความหมายของคำว่า 
               บวช  ในส่วนที่ว่า  เว้นหมด </font></p>
            <p align=JUSTIFY><font face="MS Sans Serif" size="3">เมื่อรวมความหมายของคำว่า 
               ไปหมด  และคำว่า  เว้นหมด  เข้าด้วยกัน ก็เป็นความหมายที่แสดงอยู่ในตัวเองอย่างครบถ้วนแล้วว่า 
              ตัวลักษณะแห่งการบวชที่จริงนั้นคืออะไร ?</font></p>
            <p align="center"><font face="MS Sans Serif" size="3">อานิสงส์ของการบวช 
              คืออะไร ?</font></p>
            <p align=JUSTIFY><font face="MS Sans Serif" size="3">เมื่อกล่าวถึงผลหรืออานิสงส์ของการบวชแล้วผู้บวชควรจะทำในใจถึงผลของการบวชให้กว้างออกไปเป็น3 
              ประการ เป็นอย่างน้อย อานิสงส์ของการบวชนั้นย่อมมีมากมายกว้างขวางเหลือที่จะกล่าวให้ครบถ้วนเป็นรายละเอียดได้แต่เราอาจจะประมวลเข้าด้วยกัน 
              แล้วจำแนกออกเป็นประเภทใหญ่ ๆ ได้ 3 ประเภท กล่าวคือ </font></p>
            <p align=JUSTIFY><font face="MS Sans Serif" size="3">อานิสงส์ที่จะพึงได้แก่ 
              ตัวผู้บวชเอง<br>
              </font><font face="MS Sans Serif" size="3">อานิสงส์ที่จะพึงได้แก่ 
              ผู้อื่น มีมารดา บิดาที่เป็นประธาน<br>
              </font><font face="MS Sans Serif" size="3">อานิสงส์ที่จะพึงได้แก่ 
              พระศาสนา<br>
              </font><font face="MS Sans Serif" size="3">รวมเป็น 3 
              ประการด้วยกัน ดังนี้ </font></p>
            <p align=JUSTIFY><font face="MS Sans Serif" size="3">สำหรับ อานิสงส์ที่จะพึงได้แก่ตัวผู้บวชเองนั้น 
              โดยส่วนใหญ่ ย่อมหมายถึงการพ้นไปจากการเผาผลาญของไฟกิเลสและไฟทุกข์ 
              หรือที่เรียกว่า  นิพพาน  นี้เป็นที่ตั้ง หากไม่ได้ถึงนั้น ก็ย่อมได้รองลงมาในอันดับที่รองลงมา 
              คือ มีไฟกิเลส และไฟทุกข์เผาผลาญแต่เพียงเบาบาง แล้วแต่ว่าตนจะสามารถประพฤติปฏิบัติธรรมวินัยได้ดีเพียงไร 
              นี้กล่าวสำหรับผู้บวชตลอดไป</font></p>
            <p align=JUSTIFY><font face="MS Sans Serif" size="3">ส่วนผู้ที่บวชเฉพาะกาลชั่วคราว 
              ตามขนบธรรมเนียมประเพณีของบางประเทศนั้น ย่อมได้ผลโดยสรุปคือ จักได้เรียนรู้ศาสนาที่ตนนับถือได้อย่างใกล้ชิด 
              จักได้ลองชิมการปฏิบัติธรรมะเป็นเครื่องพ้นทุกข์ดู เท่าที่ตนจะปฏิบัติได้ 
              และในที่สุดจักได้กลับออกมาเป็นคนที่ดีกว่าเก่า เหมาะสมที่จะเป็นผู้นำในครอบครัว</font></p>
            <p align=JUSTIFY><font face="MS Sans Serif" size="3">ทั้งหมดนี้เรียกว่า 
              อานิสงส์ที่ผู้นั้นจะพึงได้รับ เฉพาะตนและตนจะต้องทำให้ได้รับจริง 
              ๆ อย่าให้เสียทีที่ได้บวชเลย</font></p>
            <p align=JUSTIFY><font face="MS Sans Serif" size="3">สำหรับอานิสงส์ที่ได้พึงได้แก่ผู้อื่น 
              มีมารดาบิดาเป็นต้นนั้น ข้อนี้ย่อมหมายถึงการมุ่งตอบแทนบุญคุณของผู้มีบุญคุณ 
              เป็นที่ตั้ง มีมารดาบิดาเป็นประธานของบุคคลเหล่านั้น ๆ คนเราพอสักว่าเกิดมาในขณะนั้น 
              ยังไม่ทันจะลืมตาดูโลกได้ก็เป็นหนี้บุญคุณแก่คนทั้งหลาย อย่างมากมายเหลือที่จะกล่าวได้เสียแล้ว 
              สำหรับมารดาบิดานั้นไม่ต้องกล่าวเพราะว่าท่านมีบุญคุณเหนือเศียรเกล้าของบุตรเพียงไรนั้น 
              ย่อมเป็นที่ประจักษ์กันดีแล้ว</font></p>
            <p align=JUSTIFY><font face="MS Sans Serif" size="3">ส่วนที่ว่า  เป็นหนี้บุญคุณผู้อื่นอีกมากมายเสียตั้งแต่ยังไม่ทันลืมตาดูโลก 
               นั้น ข้อนี้หมายความว่า พอเด็กคลอดออกมาก็ต้องอาศัยสติปัญญาวิชาความรู้ของผู้ที่เป็นแพทย์ 
              เป็นหมอ ของผู้ที่รู้จักคิดรู้จักทำเครื่องนุ่งห่มขึ้นในโลก และของผู้ที่ทำการช่วยเหลือแวดล้อมทุกอย่างทุกประการโดยไม่รู้สึกตัว 
              จนอาจจะสรุปได้ว่า พอเกิดมาก็เป็นหนี้บุญคุณคนทั้งโลกทีเดียว</font></p>
            <p align=JUSTIFY><font face="MS Sans Serif" size="3">เพราะฉะนั้นจึงเป็นหน้าที่ของคนดี 
              ที่จะต้องตอบแทนบุญคุณของผู้มีบุญคุณทั้งหลาย ซึ่งมีมารดาบิดาเป็นประธาน</font></p>
            <p align=JUSTIFY><font face="MS Sans Serif" size="3">ในการตอบแทนบุญคุณนั้น 
              บัณฑิตทั้งหลายมีพระพุทธเจ้าเป็นต้น ได้กล่าวไว้ว่า ไม่มีอะไรที่จะตอบแทนดียิ่งไปกว่าการทำให้ผู้มีบุญคุณนั้น 
              ๆ ได้รับความดี ความงามอันสูงสุด สำหรับความดีความงามอันสูงสุดนั้น 
              ก็ไม่มีอะไรยิ่งไปกว่า การได้พ้นไปจากความทุกข์ หรือพ้นไปจากการถูกเผาผลาญของไฟกิเลสและไฟทุกข์ 
              </font></p>
            <p align=JUSTIFY><font face="MS Sans Serif" size="3">เพราะเหตุฉะนี้แหละ 
              บุตรที่จะต้องตอบแทนมารดาบิดาจักต้องสำนึกถึงการทำให้มารดาบิดาเป็นต้นนั้น 
              ได้รับความดีความงามเป็นความพ้นทุกข์ก่อนสิ่งอื่นใดทั้งสิ้นท่านผู้รู้ได้กล่าวเปรียบความข้อนี้ไว้ว่าแม้หากจะทำได้ถึงกับว่าให้มารดาบิดาทั้งสองอยู่บนบ่าของบุตร 
              แล้วฟูมฟักรักษามารดาบิดานั้น ไม่ให้อนาทรร้อนใจด้วยการกินอยู่เป็นต้น 
              บนบ่าโดยไม่ต้องลงสู่พื้นดินเลย เป็นเวลาตลอดกัปป์ตลอดกัลป์ ก็ยังหาจัดว่าเป็นการตอบแทนบุญคุณมารดาบิดา 
              ได้เพียงพอหรือเหมาะสมกันไม่ แต่ท่านได้กล่าวไว้สืบไปว่า ถ้าหากบุตรคนใดได้ทำมารดาบิดา 
              ที่เป็นมิจฉาทิฏฐิ หรือว่าทำมารดาบิดาที่เป็นสัมมาทิฏฐิ ให้เป็นสัมมาทิฏฐิยิ่งขึ้น 
              จนถึงกับออกจากทุกข์ได้หมดจนสิ้นเชิง นี้แหละ ก็คือการตอบแทนบุญคุณของมารดาบิดาได้อย่างสมกัน</font></p>
            <p align=JUSTIFY><font face="MS Sans Serif" size="3">เราจึงเห็นได้ชัดว่า 
              โอกาสแห่งการตอบแทนบุญคุณของมารดาบิดานั้น นับว่ามีมากที่สุดในการบวช 
              คือว่าด้วยการบวชนั้น จักทำให้มารดาบิดาเป็นต้นนั้น มีศรัทธามั่นคงในพระพุทธศาสนายิ่งขึ้น 
              ได้เป็นผู้ใกล้ชิด หรือเป็นญาติในพระศาสนายิ่งขึ้น ได้ใกล้ชิดการประพฤติปฏิบัติธรรมวินัยยิ่งขึ้นได้มีความรู้ความเข้าใจในธรรมอันลึกซึ้งยิ่งขึ้นหรืออย่างน้อยที่สุดก็เป็นผู้มั่นคงไม่หวั่นไหวในพระรัตนตรัย 
              จนเป็นที่รับประกันได้ว่า ไม่มีทางที่จะตกไปสู่อบายได้เลย ดังนี้เป็นต้น</font></p>
            <p align=JUSTIFY><font face="MS Sans Serif" size="3">จึงนับว่า การบวชที่ถูกต้องนี้เป็นโอกาสที่จะตอบแทนบุญคุณมารดาบิดาได้จริง 
              ๆ แต่ทั้งนี้ ย่อมหมายถึงว่า ผู้นั้นจะต้องบวชจริง ศึกษาเล่าเรียนจริง 
              ประพฤติปฏิบัติจริง ๆ ได้รับผลแห่งพรหมจรรย์นี้จริง ๆ แล้วตั้งหน้าตั้งตาสอนผู้อื่นจริง 
              ๆ ล้วนแต่เป็นการทำจริงไปทั้งหมดดังนี้ จึงจะมีผลเป็นการตอบแทนบุญคุณมารดาบิดาเป็นต้น 
              อันเป็นที่รักที่เคารพจริงอย่างเหมาะสมกันได้</font></p>
            <p align=JUSTIFY><font face="MS Sans Serif" size="3">ขอให้ผู้บวชแล้วทั้งหลาย 
              จงอ้างเอาคุณมารดาบิดาเป็นที่ตั้ง โดยมีความสำนึกว่า ท่านเหล่านั้นได้มีบุญคุณแก่เรามาก่อนแล้ว 
              เป็นฝ่ายที่ทำแก่เราก่อน เรากำลังเป็นหนี้บุญคุณของท่านอยู่แล้ว แล้วตั้งอกตั้งใจประพฤติปฏิบัติธรรมวินัย 
              ด้วยการทำจริง ดังกล่าวมา ให้เป็นการตอบแทนบุญคุณมารดาบิดาอย่างเหมาะสมกัน 
              อย่าให้เป็นขบถหรือหลอกลวงต่อความหวังของมารดาบิดาแต่ประการใดเลย อันนี้แลเรียกว่า 
              อานิสงส์ของการบวชที่จะพึงได้แก่ผู้มีบุญคุณทั้งหลาย มีมารดาบิดาเป็นต้น 
              </font></p>
            <p align=JUSTIFY><font face="MS Sans Serif" size="3">สำหรับอานิสงส์อันจะพึงได้แก่พระศาสนาเอง 
              เป็นประการสุดท้ายนั้น ข้อนี้หมายความว่า แม้พระศาสนาก็เป็นสิ่งที่มีปัจจัยปรุงแต่ง 
              อาจจะเสื่อมสูญไปได้ ถ้าหากไม่มีการปรุงแต่งสืบต่ออายุเอาไว้</font></p>
            <p align=JUSTIFY><font face="MS Sans Serif" size="3">เพราะฉะนั้น การบวชของพวกเรา 
              จึงมีความมุ่งหมายให้เป็นการสืบอายุพระศาสนาไปด้วยอีกส่วนหนึ่ง เราที่ได้บวชนี้ก็เพราะมีพระพุทธศาสนา 
              ถ้าหากไม่มีพระศาสนา เราจะบวชได้อย่างไร เป็นสิ่งที่เข้าใจกันได้อยู่ดีแล้ว 
              บุญคุณของพระศาสนานั้นเองที่ทำให้เราได้บวช เพราะฉะนั้นเราจักตอบแทนคุณของพระศาสนา 
              </font></p>
            <p align=JUSTIFY><font face="MS Sans Serif" size="3">ถ้ากล่าวให้ยืดออกไปกว่านี้อีก 
              คือ เราต้องรำลึกถึงคุณอุปัชฌาย์อาจารย์ ที่ได้สืบอายุพระศาสนากันมาเป็นลำดับ 
              ๆ นับตั้งแต่สมัยพุทธกาลมาจนถึงบัดนี้ จนทำให้เราได้บวช เราต้องสำนึกถึงบุญคุณของอุปัชฌาย์อาจารย์เหล่านั้น 
              ซึ่งแต่ละท่านล้วนแต่หวังว่า เราผู้เป็นลูกศิษย์ชั้นหลัง ๆ จักช่วยกันสืบอายุพระศาสนาให้เป็นช่วง 
              ๆ รับมอบกันไปอย่าให้ขาดสายได้ นี้เป็นเหตุให้เราต้องคิดตอบแทนคุณอุปัชฌาย์อาจารย์เหล่านั้น 
              ด้วยการสืบอายุพระศาสนาไว้ให้ได้จริง ๆ ถ้าจะกล่าวให้ยืดออกไปกว่านั้นอีก 
              เราจะต้องรำลึกถึงพระคุณของพระผู้มีพระภาคเจ้า ผู้เป็นต้นกำเนิดของพระศาสนา 
              ในข้อที่พระองค์ได้ทรงเสียสละ ไม่เห็นแก่ความเหนื่อยยากลำบากในการประดิษฐานพระศาสนาซึ่งเมื่อเราได้ศึกษาประวัติอันประเสริฐของพระองค์แล้วเราจะเห็นได้ว่าพระองค์ทรงบากบั่นในการประดิษฐานและเผยแพร่พระศาสนานี้ 
              จนถ้าจะกล่าวโดยโวหารธรรมดาก็กล่าวได้ว่า  ตายคาที่บนแผ่นดินกลางทางเดิน 
              ที่โคนต้นไม้แห่งหนึ่ง  ไม่ได้ตายบนกุฏิเหมือนเราท่านทั้งหลายโดยมาก</font></p>
            <p align=JUSTIFY><font face="MS Sans Serif" size="3">สรุปข้อความนี้ว่า 
              พระองค์ทรงมีความพยายามและความหวังอย่างยิ่ง ที่จะประดิษฐานพระศาสนาของพระองค์ให้มั่นคงอยู่ในโลกนี้เพื่อเป็นประโยชน์แก่สัตว์ทั้งหลายรวมทั้งพวกเราด้วย 
              เพราะเหตุฉะนั้นแหละเราจะต้องบากบั่นในการสืบอายุพระศาสนา ให้สมกับตัวอย่างที่พระองค์ได้ทรงกระทำไว้และให้สมกับบุญคุณอันใหญ่หลวงที่พระองค์ทรงกระทำไว้แก่สัตว์ทั้งหลายรวมทั้งพวกเราด้วย 
              เพื่อจะให้เป็นการสืบอายุพระศาสนาได้สมจริงนั้น ย่อมมีอยู่แต่ทางเดียวเท่านั้น 
              คือ </font></p>
            <p align=JUSTIFY><font face="MS Sans Serif" size="3">เราจะต้องบวชจริง 
              ศึกษาเล่าเรียนจริง ประพฤติปฏิบัติจริงให้ได้รับผลของพรหมจรรย์นี้จริง 
              แล้วพยายามสั่งสอนผู้อื่นต่อกันไปจริง จึงจะเป็นการสืบอายุพระศาสนาเป็นเครื่องบูชาตอบแทนพระคุณของพระองค์ได้จริง 
              </font></p>
            <p align=JUSTIFY><font face="MS Sans Serif" size="3">เพราะฉะนั้น เราทั้งหลายควรจะรำลึกถึงพระคุณของพระผู้มีพระภาคเจ้า 
              ถึงพระคุณของอุปัชฌาย์อาจารย์ ที่ได้สืบอายุพระศาสนา สืบต่อกันลงมาจนถึงพวกเรา 
              และรำลึกถึงคุณของพระศาสนา ซึ่งเป็นเครื่องบำบัดความทุกข์ของสัตว์ได้จริง 
              แล้วตั้งหน้าตั้งตาตอบแทนคุณพระศาสนา คุณอุปัชฌาย์อาจารย์และคุณพระผู้มีพระภาคเจ้า 
              ด้วยการเรียนจริงปฏิบัติจริงเป็นต้น ดังกล่าวแล้ว</font></p>
            <p align=JUSTIFY><font face="MS Sans Serif" size="3">นี้เรียกว่า อานิสงส์ของการบวชอันจะพึงได้แก่ 
              ตัวศาสนาเอง ซึ่งในที่สุดอานิสงส์อันนั้นก็จะแผ่ไปในทุก ๆ โลก ทั้งมนุษยโลกและเทวโลกเป็นเหมือนร่มโพธิ์ร่มไทรที่คุ้มครองสิ่งที่มีชีวิตทั้งหลายให้เยือกเย็นอยู่ภายใต้ร่มเงาของพระศาสนาตลอดกาลนาน</font></p>
            <p align=JUSTIFY><font face="MS Sans Serif" size="3">รวมอานิสงส์ ทั้ง 
              3 ประการเข้าด้วยกัน คือ</font></p>
            <p align=JUSTIFY><font face="MS Sans Serif" size="3">อานิสงส์ที่พึงจะได้แก่ 
              ตัวผู้บวชเอง</font></p>
            <p align=JUSTIFY><font face="MS Sans Serif" size="3">อานิสงส์ที่จะพึงได้แก่ 
              ผู้มีบุญคุณทั้งหลาย มีมารดาบิดาเป็นประธาน</font></p>
            <p align=JUSTIFY><font face="MS Sans Serif" size="3">และอานิสงส์ที่จะพึงได้แก่ 
              ตัวพระศาสนา</font></p>
            <p align=JUSTIFY><font face="MS Sans Serif" size="3">ดังนี้แล้ว ย่อมเห็นได้ว่าเป็นการเพียงพอแล้ว 
              ที่เราจะต้องเสียสละทุกสิ่งทุกอย่าง ด้วยการอดกลั้นอดทนเพื่อให้เกิดการบวชจริง 
              เรียนจริง ปฏิบัติจริง ได้รับผลจริง แล้วสั่งสอนสืบต่อกันไปจริง ซึ่งอาจจะกล่าวได้ด้วยความมั่นใจว่า 
              ไม่มีการกระทำอย่างใดที่จะดียิ่งกว่าการกระทำอันนี้ ซึ่งถือว่าเป็นอานิสงส์ของการบวชที่พวกเราจะพึงได้รับ 
              </font></p>
            <p align=JUSTIFY><font face="MS Sans Serif" size="3" color="#990000">เครื่องมือของคนบวช 
              คืออะไร ?</font></p>
            <p align=JUSTIFY><font face="MS Sans Serif" size="3">ผู้บวชหรือผู้บวชแล้วก็ตาม 
              ย่อมจำเป็นที่จะต้องมีเครื่องมือสำหรับใช้ เพื่อให้สำเร็จประโยชน์ในการบวช 
              และเป็นเครื่องป้องกันไม่ให้ได้รับอันตรายจากการบวช ดังที่พระองค์ได้ตรัสไว้ว่า</font></p>
            <p align=JUSTIFY><font face="MS Sans Serif" size="3"> การบวชที่รับเอาไปไม่ถูกทาง 
              ย่อมทำอันตรายแก่ผู้บวชเหมือนใบหญ้าที่มีคม เมื่อจับดึงไม่ถูกทาง ย่อมบาดมือผู้จับดึงได้ฉันใดก็ฉันนั้น 
               ดังนี้ </font></p>
            <p align=JUSTIFY><font face="MS Sans Serif" size="3">เพราะฉะนั้น ผู้จะเข้ามาบวชจำเป็นที่จะต้องมีความรู้ 
              ให้เป็นเครื่องมืออันเพียงพอ สำหรับจะทำให้การบวชของตนไม่เกิดเป็นอันตรายแก่ตน 
              นับตั้งแต่วาระแรกไปทีเดียว</font></p>
            <p align=JUSTIFY><font face="MS Sans Serif" size="3">ในอันดับแรกที่สุด 
              ผู้บวชจะต้องมีความรู้สึกและรับรู้ไว้ว่า ผ้าเหลือง หรือที่เรียกกันว่า 
               ผ้ากาสาวพัสตร์  นั้น ท่านถือกันว่าเป็น ธงชัยของพระอรหันต์ ซึ่งเรียกโดยภาษาบาลีว่า 
               อรหตฺตธโช  ซึ่งตามตัวหนังสือก็แปลว่า  ธงชัยของพระอรหันต์  อยู่แล้ว 
              </font></p>
            <p align=JUSTIFY><font face="MS Sans Serif" size="3">ข้อนี้หมายความว่า 
              ผ้าย้อมฝาดสีหม่นนี้ เป็นเครื่องหมายอันศักดิ์สิทธิ์ของผู้มีความบริสุทธิ์และประเสริฐ 
              ตั้งอยู่ในฐานะเป็นปูชยนียบุคคล ทั้งของเทวดาและมนุษย์ แม้ที่สุดแต่สัตว์เดรัจฉาน 
              ท่านก็กล่าวว่าย่อมรู้สึกว่า ผ้ากาสายะนั้นเป็นเครื่องหมายของพระอรหันต์ 
              ผู้ไม่เป็นข้าศึกแก่ตน </font></p>
            <p align=JUSTIFY><font face="MS Sans Serif" size="3">ฉะนั้นการที่จะนำเอาผ้ากาสายะ 
              หรือธงชัยของพระอรหันต์มาคลุมเข้าที่ตัวนั้น ย่อมมีความหมายมากเกินกว่าที่จะถือว่า 
              เป็นเพียงเครื่องนุ่งห่มชนิดหนึ่ง ถ้าเมื่อบุคคลนั้นไม่มีคุณสมบัติในตน 
              ที่เพียงพอสำหรับการห่มผ้ากาสายะนั้นแล้ว อันตรายก็จะเกิดขึ้นแก่ตนตามทางธรรมในทันที 
              </font></p>
            <p align=JUSTIFY><font face="MS Sans Serif" size="3">ความข้อนี้ก็เป็นหลักที่พระพุทธองค์ตรัสยืนยันไว้ในที่หลายแห่ง 
              เช่น บาลีว่า  อนิกฺกสาโว กาสาวํ  ดังนี้ เป็นอาทิ ซึ่งมีใจความดังที่กล่าวแล้ว 
              </font></p>
            <p align=JUSTIFY><font face="MS Sans Serif" size="3">เพราะฉะนั้น ในขณะที่จะให้ผู้เข้ามาบวชห่มผ้ากาสายะในวันนั้น 
              ท่านจึงมีระเบียบกล่าวสอน ตจปัญจกกัมมัฏฐาน เพื่อฟอกจิตใจบุคคลผู้ที่กำลังจะห่มผ้ากาสายะนั้น 
              ให้อยู่ในสภาพที่พอเหมาะสมแก่การ ที่จะห่มผ้ากาสายะในเบื้องต้นเสียก่อน 
              </font></p>
            <p align=JUSTIFY><font face="MS Sans Serif" size="3">ตจปัญจกกัมมัฏฐาน 
              นี้ เป็นกัมมัฏฐานในประเภท อสุภกัมมัฏฐาน คือการพิจารณาให้เห็นความจริงของสิ่งเท็จเทียมที่ฆราวาสผู้นั้นเคยลุ่มหลงมาแต่ก่อนนั้นเสียก่อน 
              จนกระทั่งมีจิตใจสลดสังเวชในความที่ตนเคยลุ่มหลงเห็นโทษของความลุ่มหลงแห่งเพศฆราวาส 
              มีจิตใจสูงคือ สะอาด สว่าง และสงบขึ้นตามส่วน จนพอจะกล่าวได้ว่าสูงกว่าระดับจิตใจของฆราวาสแล้ว 
              ท่านจึงได้ให้ห่มผ้ากาสายะนั้น ๆ</font></p>
            <p align=JUSTIFY><font face="MS Sans Serif" size="3">ฉะนั้น ขอให้ผู้บวชแล้วทุกคนจงได้สำนึกถึงความจริงอันสำคัญยิ่งข้อนี้ 
              ระลึกนึกถึงคำมอบ  ตจปัญจกกัมมัฏฐาน  ของอุปัชฌายะ ผู้ให้บรรพชา 
              และนึกถึงการยอมรับปฏิบัติในกัมมัฏฐานเหล่านี้ เพื่อเปลื้องตนให้พ้นจากอันตราย 
              ในการที่นำผ้ากาสายะมาห่มโดยปราศจากความหมาย ตนก็จะเป็นผู้ไม่ประมาท 
              เป็นผู้เห็นภัยในความประมาทไม่เปิดโอกาสให้การบรรพชาของตนหรือการห่อหุ้มร่างกายตนด้วยธงชัยของพระอรหันต์นั้น 
              เกิดเป็นอันตรายขึ้นแก่ตนได้</font></p>
            <p align=JUSTIFY><font face="MS Sans Serif" size="3">ข้อนี้นับว่าเป็นเครื่องมืออันประเสริฐสุดของผู้บวช 
              ในการที่จะป้องกันตนให้พ้นจากโทษ อันจะเกิดขึ้นจากการบวชในวาระแรก 
              ในวาระต่อไป ก็จะเป็นเครื่องคุ้มครองตนให้พ้นจากอันตราย หรือการเบียดเบียนของกิเลสทั้งหลาย 
              มีราคะ เป็นต้น ทำให้บวชอยู่ได้ด้วยความสวัสดี มีความวัฒนาถาวรสืบไป 
              </font></p>
            <p align=JUSTIFY><font face="MS Sans Serif" size="3">เพราะฉะนั้นผู้บวชแล้วพึงสนใจในเครื่องมือ 
              หรืออาวุธคู่มืออันนี้ของนักบวช คือ พึงขยันหมั่นเพียรพินิจพิจารณากัมมัฏฐานอันเป็นประธานกล่าวคืออสุภกัมมัฏฐานนั้น 
              ตลอดถึงกัมมัฏฐานอันเป็นบริวารกล่าวคือ การพินิจพิจารณาหรือที่เรียกว่า 
              ปัจจเวกขณ์ ในการรับและการบริโภคปัจจัยเครื่องอาศัย 4 อย่าง คือ วีจร 
              บิณฑบาต เสนาสนะ และเภสัช อันจักเป็นเครื่องเหนี่ยวรั้งตนให้ตั้งอยู่ในคุณสมบัติที่เหมาะแก่การนุ่งห่มผ้ากาสายะสืบไปตลอดกาลนาน</font></p>
            <p align=center><font face="MS Sans Serif" size="3"><a href="bdd-40-02.htm"><font color="#FF0000" size="4">อ่านต่อตอน 
              ๒ (ตอนจบ)</font></a><br>
              </font></p>
            <p align=JUSTIFY></p>
            <p align=JUSTIFY></p>
            <p align=center><font face="MS Sans Serif" size="3"><a href="index.html"><img src="picture/home.gif" width="83" height="91" border="0"></a></font></p>
          </td>
        </tr>
        <tr> 
          <td> 
            <div align="center"></div>
          </td>
        </tr>
      </table>
    </td>
  </tr>
  <tr> 
    <td height="2">&nbsp;</td>
  </tr>
</table>
