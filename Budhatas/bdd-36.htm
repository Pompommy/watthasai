<title>โลกอาจรอดได้ แม้เพราะกตัญญูกตเวที</title>
<body background="picture/bg2.jpg" text="#0000FF" link="#0000FF" vlink="#990000" alink="#FF0000">
<table width="95%" border="0" align="center" cellpadding="0" cellspacing="0">
  <tr> 
    <td>&nbsp;</td>
  </tr>
  <tr> 
    <td valign="top" height="3916"> 
      <table width="95%" border="0" align="center" cellpadding="0" cellspacing="0">
        <tr> 
          <td height="53"><font face="MS Sans Serif" size="6" color="#FF0000">โลกอาจรอดได้ 
            แม้เพราะกตัญญูกตเวที<br>
            </font><font face="MS Sans Serif" size="3" color="#000000">โดย...พุทธทาสภิกขุ</font> 
            <br>
            <font face="MS Sans Serif" size="3"><font color="#990000">สวนโมกขพลาราม 
            อำเภอไชยา จังหวัดสุราษฎร์ธานี </font></font><br>
            <hr>
            <font face="MS Sans Serif" size="3"> </font></td>
        </tr>
        <tr> 
          <td valign="top" height="3768"> 
            <p align=JUSTIFY><font face="MS Sans Serif" size="3">คนทุกคนในโลก 
              มีชีวิตอยู่ได้ และมีความสะดวกสบายอยู่ได้ เพราะอาศัยความรู้ สติปัญญาความสามารถของผู้อื่นอันมีจำนวนมากจนนับไม่ไหว 
              หากไร้ปัจจัยอันสำคัญนี้เสียแล้ว เราจะต้องตายแล้วตั้งแต่ออกจากท้องมาดาใหม่ 
              ๆ เพราะไม่มียาจะกิน ไม่มีผ้าจะห่ม ไม่มีหลังคาจะอาศัย เขาไม่รู้จักหน้าค่าตาของผู้ให้กำเนิด 
              การประกอบยา การทำเครื่องนุ่งห่ม การทำที่อยู่อาศัย และวิชาความรู้ต่าง 
              ๆ แต่เขาก็เป็นหนี้บุญคุณของบุคคลเหล่านั้นมาเสียแล้วตัวแต่ในท้องแม่ 
              ฉะนั้น คนทุกคนมีความผูกพันทางหนี้บุญคุณต่อกันและกันจนนับไม่ไหว โดยไม่ต้องกล่าวถึง 
              บิดามารดาครูบาอาจารย์ ซึ่งเป็นหนี้บุญคุณอยู่เหนือศีรษะโดยตรงเลย 
              แม้การที่คนในประเทศหนึ่ง ได้เป็นหนี้บุญคุณของคนในประเทศอื่น ก็เป็นสิ่งที่จะพิจารณาเห็นได้ไม่ยากเลย</font></p>
            <p align=JUSTIFY><font face="MS Sans Serif" size="3">ความรู้และยอมรับรู้ในบุญคุณของผู้อื่นที่มีอยู่เหนือตนนี้ 
              เรียกว่า กตัญญุตา การพยามนามทำตอบแทนบุญคุณนั้น ๆ เรียกว่า กตเวทิตา 
              คนผู้รู้บุญคุณท่าน เรียกว่า กตัญญู คนที่ทำตอบแทน เรียกว่า คนกตเวที 
              </font></p>
            <p align=JUSTIFY><font face="MS Sans Serif" size="3">กตัญญูกตเวทิตา 
              ความรู้บุญคุณท่านแล้วทำตอบแทนให้ปรากฏ นี้เป็นธรรมประคองโลกให้เป็นอยู่ได้ 
              และอยู่ด้วยความสงบสุข คนในโลกแต่ละคน ยิ่งไม่รับรู้ในความที่ตนเป็นหนี้บุญคุณของกันและกัน 
              อย่างที่จะแยกกันไม่ออกยิ่งขึ้นเพียงใด ก็ยิ่งทำโลกให้เต็มไปด้วยความแข่งขันแย่งชิง 
              โหดร้ายทารุณ และเกิดลัทธิการเมืองอันทำโลกให้ระส่ำระสายมากยิ่งขึ้นเพียงนั้น 
              ฉะนั้น ความสนใจในธรรมะ คือ กตัญญูกตเวทิตาธรรมนี้ นับว่าเป็นสิ่งจำเป็นอย่างยิ่งทีเดียว 
              ขนบธรรมเนียมประเพณีที่ดีงามทั้งหลายของคนไทยเรา ล้วนแต่มีความกตัญญูกตเวทีเป็นที่ตั้งอันสำคัญ 
              และทั้งเป็นไปเพื่อรักษาและส่งเสริมคุณธรรมข้อนี้ ให้ยังคงมีอยู่ในโลกนี้อย่างแน่นแฟ้นพร้อมกันไปในตัว</font></p>
            <p align=JUSTIFY><font face="MS Sans Serif" size="3">คนอกตัญญูอย่างยิ่ง 
              คือคนที่ไม่ยอมรับว่า ทุกคนในโลกเป็นหนี้บุญคุณต่อกันอย่างแน่นแฟ้น</font></p>
            <p align=JUSTIFY><font face="MS Sans Serif" size="3">คนที่มีความกตัญญูถึงที่สุด 
              ก็คือคนที่ยอมรับว่า แม้แต่สัตว์พาหนะเช่น วัว ควาย ก็เป็นสิ่งที่มีบุญคุณ 
              อย่าต้องกล่าวถึงบิดามารดา ครูบาอาจารย์เลย ถ้าใครยอมรับรู้ในบุญคุณของวัวและควายเป็นต้นแล้ว 
              บ้านเมืองนั้นจะเต็มไปด้วยความสงบสุข เพราะมีแต่คนใจสูง รู้จักตอบแทนบุญคุณแม้แต่แก่วัวและควาย 
              แล้วจะเบียดเบียนเพื่อนมนุษย์ด้วยกัน ซึ่งมีบุญคุณต่อกันยิ่งกว่าวัวและควายได้อย่างไรเล่า 
              บ้านเมืองนั้นจะอุดมสมบูรณ์ด้วยวัว ควายพันธุ์ดีมีคุณภาพสูง มีมนุษย์ใจสูงเป็นเจ้าของ 
              ขยันทำมาหากินโดยปราศจากการเบียดเบียนกันแม้แต่น้อย ส่วนบิดามาดาครูบาอาจารย์นั้นไม่ต้องกล่าวถึง 
              เพราะจะตั้งอยู่ในฐานะเป็นเทวดา หรือเป็นปูชนียบุคคล อยู่เหนือเศียรเกล้าของคนทุกคนทั่วไปจริง 
              ๆ</font></p>
            <p align=JUSTIFY><font face="MS Sans Serif" size="3">คนที่มีความกตัญญูละเอียดยิ่งไปกว่านั้น 
              ย่อมรู้จักบุญคุณของป่าไม้ ทุ่งนา ห้วยหนองคลองลำธาร ถนนหนทาง และสิ่งสาธารณะอื่น 
              ๆ จนกระทั่งดอกไม้และผีเสื้อซึ่งบินไปมาอยู่โดยปราศจากความรู้จักมักคุ้นกับผู้ใด 
              ผู้ไม่รู้คุณของป่า ย่อมทำลายป่าเสียด้วยความเห็นแก่ตัวข้างเดียว จนลูกหลานไม่มีไม้จะปลูกเรือนกันอีกต่อไป 
              จนห้วยหนองลำธารเหือดแห้ง เพราะป่าอันเป็นกำเนิดน้ำนั้นถูกทำลายหมด 
              ไม่มีความชื้นของป่าอันจะคายน้ำออกมาเป็นลำธาร และจะดึงดูดเมฆฝนให้มาตกเป็นฝน 
              ณ ที่นั้นจนเพียงพอ ผู้ไม่รู้บุญคุณของถนนคูคลอง ย่อมรุกเนื้อที่ถนนตรอกทางเดินให้แคบเข้า 
              จนไม่สำเร็จประโยชน์ดังบรรพบุรุษได้มุ่งหมายไว้ เขายอมทนลำบากในการไปมายามค่ำคืนดึกดื่น 
              ทั้งในยามปรกติและยามคับขัน ไม่ยอมสละเนื้อที่ทำถนนหรือทางเดินสาธารณะแม้แต่นิ้วเดียว 
              เขาตัดต้นไม้ผลในป่าสาธารณะลงทั้งต้น เพียงเพื่อเอาผลของมันหาบเดียว 
              หรือกระบุงเดียวเท่านั้น ถ้าเขาเป้นคนกตัญญู สิ่งเหล่านี้จะไม่เกิดขึ้นเลย 
              แผ่นดินจะร่ำรวยด้วยสิ่งอันจะทำความชื่นอกชื่นใจ ให้แก่คนทุกคนในโลกนี้ยิ่งขึ้นทุกที 
              เพราะการทะนุถนอมและการบำรุงส่งเสริมของผู้มีกตัญญุตาธรรมเหล่านั้น</font></p>
            <p align=JUSTIFY><font face="MS Sans Serif" size="3">คนที่มีความกตัญญูอันละเอียดสุขุมยิ่งขึ้นไปกว่านั้นอีก 
              ย่อมรู้จักบุญคุณของศัตรูและปรปักษ์ ตลอดถึงสิ่งอันเป็นอุปสรรคต่าง 
              ๆ ชนิด ศัตรูทำให้คนกตัญญูมีความฉลาดและก้าวหน้ายิ่งขึ้นไปกว่าเดิม 
              ทำให้เขาประกอบด้วยธรรมอันสูงยิ่งขึ้น ด้วยความอดกลั้นและการเสียสละเป็นต้น 
              ผู้อิจฉาริษยาทำให้เราเป็นคนหนักแน่นมั่นคง และมีความเมตตากรุณาชั้นสูงพิเศษที่คนธรรมดามีไม่ได้ 
              อุปสรรคทั้งหลาย ทำให้เรามีปัญญา เข้าใจโลกถูกต้องตามที่เป็นจริง ชนิดที่จะทำให้เรามีชีวิตอยู่ในโลกต่อไปด้วยความผาสุกยิ่งขึ้น 
              ความเจ็บไข้และความยากลำบากทุกประการ ทำให้เราเกิดวิปัสสนาญาณปลงตก 
              จนมองเห็นอนิจจัง ทุกขัง อนัตตา ได้จริง ๆ และทำให้บรรลุมรรคผล นิพพานเพราะเหตุนั้น</font></p>
            <p align=JUSTIFY><font face="MS Sans Serif" size="3">คนที่อกตัญญูไม่รู้คุณของสิ่งเหล่านี้ 
              จักต้องล่มจมหรืออย่างน้อยก็ขุดหลุมฝังตัวเองเพราะความโกรธตอบ ริษยาตอบ 
              ความอัดอั้นคันใจ เอะอะโวยวายมีจิตใจระส่ำระสาย ทำอะไรผิดพลาดไปหมดทุกสิ่งทุกอย่างแล้ว 
              จักไม่เป็นการทำลายตนเองอย่างไรได้ ส่วนคนที่กตัญญูรู้คุณของสิ่งเหล่านี้ 
              ย่อมทำให้โลกสงบเยือกเย็น งดงามยากที่จะเปรียบได้ เขาสามารถทำมาร ให้กลายเป็นพระ 
              ทำยักษ์ให้กลายเป็นมนุษย์ที่ดี ทำคนตระหนี่ ให้เป็นคนใจบุญสุนทาน ทำคนริษยาให้กลายเป็นคนใจกว้าง 
              และจะไม่ทำโลกนี้ให้กลายเป็นสวรรค์ได้อย่างไร เขารู้คุณของศัตรู ในการที่ให้บทเรียนอันประเสริฐสุดอันจะหาจากที่อื่นไม่ได้ 
              แก่เขา เขาจึงขอบคุณ และพยายามสนองตอบด้วยความดี บุญคุณของศัตรูมีอยู่มากเช่นนี้ 
              จึงเป็นการยากที่คนกตัญญูจะมองข้ามไปเสียได้ ถ้าคนเราไม่มีศัตรูและอุปสรรคเสียเลย 
              โลกนี้จะไร้สิ่งที่เรียกกันว่า สมรรถภาพ ผู้ที่มองเห็นคุณของศัตรูและปรปักษ์ 
              ย่อมไม่อาจที่จะก่อความยากเข็ญขึ้นในโลกได้แต่ประการใด โลกสงบเย็นไปกว่าระดับธรรมดา 
              ก็เพราะมีบุคคลที่มีใจสูงถึงขนาดมองเห็นบุญคุณของศัตรูและอุปสรรคดังกล่าวแล้ว 
              ซึ่งนับว่าเป็นคนกตัญญูที่ลึกซึ้งสุขุมถึงที่สุด</font></p>
            <p align=JUSTIFY><font face="MS Sans Serif" size="3">เมื่อแม้แต่ศัตรูและปรปักษ์ก็มีบุญคุณแก่เราถึงเพียงนี้แล้ว 
              จงคิดดูเถิดว่า บิดามารดาครูบาอาจารย์ ตลอดจนถึง พระพุทธ พระธรรม พระสงฆ์อันเป็นวัตถุสูงสุดนั้น 
              จักเป็นสิ่งที่มีบุญคุณแก่เรามากน้อยเพียงไร ?</font></p>
            <p align=JUSTIFY><font face="MS Sans Serif" size="3">ทุกคนมิได้เกิดจากโพรงไม้ 
              แต่เกิดในโพรงเล็ก ๆ ในครรโภทรของมารดา ด้วยการร่วมมือของบิดา เกิดมาแล้ว 
              มีชีวิตอยู่ได้ และเจริญเติบโตต่อไปบนความเสียสละของบิดามารดา และของทุกคนที่เข้ามามีส่วนเกี่ยวข้องอันมีจำนวนมากเหลือจะนับ 
              บัณฑิตทั้งหลายมีพระพุทธเจ้าเป็นต้น ยกบิดามารดาขึ้นเป็นบุคคลแรกในเรื่องนี้ 
              ก็เพราะเป็นบุคคลแรกในการให้กำเนิด ให้ปัจจัยเครื่องยังชีวิต ให้วิชาความรู้ 
              ให้การอบรมทางอุปนิสัยที่ดี และอื่น ๆ ที่เป็นผลดีอีกมากมาย หากผู้ใดมีจิตทรามถึงกับไม่รู้คุณของบิดามารดาแล้ว 
              ก็เป็นการสุดวิสัยที่เขาจักรู้คุณของปรปักษ์และศัตรูดังที่กล่าวแล้วได้ 
              การซึมทราบในพระคุณของบิดามารดา จึงเป็นความกตัญญูหมายเลขหนึ่งของคนทุกชาติทุกภาษาในโลกนี้ 
              และโลกอื่น ๆ ทุก ๆ โลก ผู้ไม่รู้คุณบิดามารดาย่อมถูกจัดไว้ในฐานะที่ใคร 
              ๆ ไม่ควรไว้ใจในโลก</font></p>
            <p align=JUSTIFY><font face="MS Sans Serif" size="3">ผู้ที่จะได้ชื่อว่าเป็นบุตรที่ดีของบิดามารดา 
              หรือกตัญญูต่อบิดามารดาอย่างแท้จริงนั้น ก็คือผู้ที่ทำหน้าที่ยกบิดามารดาขึ้นจากนรกได้ 
              บิดามารดาย่อมตกนรกที่ชื่อว่า ปุตะ นรกชื่อว่าปุตะนี้ ได้แก่ความร้อนใจเป็นทุกข์หนัก 
              เพราะไม่มีบุตรที่จะเป็นเครื่องทำความชื่นชมยินดี ไม่มีบุตรที่จะสืบสกุล 
              ไม่มีบุตรที่จะเลี้ยงดูยามที่ตนแก่ชราหรือเจ็บไข้ ไม่มีบุตรที่จะบำเพ็ญกุศลทักษิณาทานให้เมื่อตนตายไปแล้ว 
              ครั้นได้ลูกที่กตัญญูมา บิดามารดาขึ้นจากนรกอันนี้โดยสิ้นเชิง บุตรจึงได้ชื่อว่า 
              ผู้ที่ยกบิดามารดาขึ้นจากนรกเพราะเหตุนี้ หากได้ลูกมาเป็นคนอกตัญญู 
              ไม่รู้คุณของบิดามารดา </font></p>
            <p align=JUSTIFY><font face="MS Sans Serif" size="3">ลูกคนนั้นเองกลายเป็นผู้จับบิดามารดาของตนใส่ลงในนรกขุมนี้ให้ลึกลงไปอีก 
              จนยากที่จะขึ้นพ้นได้ คนบางคนเป็นเจ้าชู้มาแต่เล็ก เหลวไหลในการเล่าเรียน 
              หรือการอบรมตนให้เป็นคนดี ใช้เงินเปลือง ผลาญทรัพย์สมบัติที่เกิดจากเหงื่อไคลของบิดามารดาตามความสบายใจขอตน 
              หมกมุ่นอยู่ในความเสียหายโดยไม่ต้องนึกว่า มันเป็นการทรมานจิตใจของมารดาบิดาสักเพียงใด 
              ไม่เลี้ยงบิดามารดาทั้งด้วยอาหารกาย และอาหารใจ แต่รบกวนให้บิดามารดาเลี้ยงลูกเลี้ยงหลานของตนสืบไป 
              ไม่มีที่สิ้นสุดในฐานะอย่างเดียวกับคนใช้ รังเกียจบิดามารดาในยามแก่ชรา 
              หรือเจ็บไข้ราวกะว่าเป็นสิ่งที่น่าขยะแขยง หรือน่ารำคาญ ลืมบิดามารดาหรือไม่รู้สึกว่ามีบิดามารดาตั้งแต่บิดามารดายังมีชีวิตอยู่ 
              บุคคลที่เป็นอย่างนี้ไม่ได้ชื่อว่าบุตร เพราะเหตุที่ไม่ได้ยกบิดามารดาขึ้นจากนรกอันมีชื่อว่า 
              ปุตะ นั้นเอง เขาเป็นได้อย่างมากเพียง ผล หรือ ลูก หรือ ก้อนอะไรที่ไม่สะอาดก้อนหนึ่ง 
              ที่หลุดออกมาจากท้องมารดาของเขาเท่านั้น เขาจึงมิใช่ผู้ที่จะทำโลกนี้ให้สะอาดหรือสงบได้แต่อย่างใด 
              เพราะความที่เขาเป็นผู้ที่มีจิตใจชนิดที่ไม่อาจรู้สึกในบุญคุณของผู้ที่มีบุญคุณนั่นเอง 
              ส่วนผู้ที่สามารถเป็นบุตรที่ดี คือสามารถยกบิดามารดาขึ้นจากนรก ชื่อว่า 
              ปุตะ ได้นั้น ไม่ต้องสงสัยเลย เขามีอะไรพร้อมที่จะรู้สำนึกบุญคุณของโลก 
              และตอบแทนคุณของโลกด้วยการทำความสงบเย็นใส่ไว้ในโลกนั่นเอง ผู้รู้คุณของบิดามารดาแล้วพยายามทำตอบแทน 
              จึงถูกจัดไว้ในฐานะที่เป็นที่นับถือและไว้วางใจของทั้งเทวดาและมนุษย์</font></p>
            <p align=JUSTIFY><font face="MS Sans Serif" size="3">ครูบาอาจารย์คือผู้นำฝ่ายวิญญาณของกุลบุตรที่เติบโตขึ้นมาในโลกนี้ 
              การที่วิญญาณจะเดินไปถูกทางหรือมีใจสูงได้นั้นเป็นสิ่งที่มีได้ยาก 
              เป็นสิ่งที่ลี้ลับมีพิธีรีตองมากและต้องอบรมนาน ฉะนั้นจึงต้องมีบุคคลขึ้นประเภทหนึ่งในโลกนี้ 
              เพื่อรับภาระอันนี้และเราเรียกกันว่า ครูบาอาจารย์ การที่ต้องมีบุคคลประเภทนี้ขึ้นโดยเฉพาะ 
              ก็เพราะว่าจะได้มีผู้เชี่ยวชาญเฉพาะ หรือมีโอกาสอันเพียงพอในการทำหน้าที่ของตน 
              แต่คนสมัยนี้มีความคิดโน้มเอียงไปในทางที่ว่าครูบาอาจารย์เป็นลูกจ้างหรือผู้รับจ้างทำหน้าที่นั้น 
              ๆ เพราะได้รับเงินเดือน หรือสิ่งของสำหรับบำรุงจากผู้ใดผู้หนึ่ง หรือทางใดทางหนึ่ง 
              ความกตัญญูในครูบาอาจารย์จึงร่อยหรอไป จริงอยู่ที่มีระเบียบให้เงินเดือนหรือถวายปัจจัยเครื่องยังชีพแก่ครูบาอาจารย์ 
              แต่เมื่อคิดดูแล้ว สิ่งที่ให้นั้นมีค่าเพียงเพื่อยังชีพอยู่ได้ โดยไม่ต้องไปประกอบอาชีพอื่น 
              จนหมดเวลาที่จะอบรมสั่งสอน และเมื่อเปรียบเทียบกันดูกับสิ่งที่อาจารย์ประสิทธิ์ประสาทให้ 
              ย่อมจะเห็นได้ว่าความสูงทางฝ่ายวิญญาณที่ได้รับจากครูบาอาจารย์นั้น 
              มีค่ามากเกินกว่าค่าของที่ใช้เป็นค่าบูชาครูบาอาจารย์ อย่างที่จะเปรียบกันไม่ได้เลย.</font></p>
            <p align=JUSTIFY><font face="MS Sans Serif" size="3">ครูบาอาจารย์พ้นจากฐานะของความเป็นลูกจ้าง 
              แต่อยู่ในฐานะของความเป็นปูชนียบุคคลก็เพราะให้สิ่งที่มีค่าสูงสุดแก่ศิษย์ยิ่งกว่าที่ศิษย์จะตอบแทนไหวนี่เอง 
              แม้จะจากกันไปแล้วก็ยังเป็นเครื่องยึดเหนี่ยวน้ำใจศิษย์ ให้งดเว้นการทำในสิ่งที่ไม่สมควรทำได้ทุกคราวที่ระลึกได้ถึงอาจารย์ว่าได้เคยพร่ำสอน 
              หรือขอร้อง หรือแสดงความมุ่งหมายไว้อย่างไร พืชแห่งความมีใจสูงที่อาจารย์ได้เพาะหว่านไว้ในหัวใจของศิษย์นั้น 
              แม้หากจะไม่ออกผลในขณะนั้น ก็ยังอาจออกผลได้ในกาลภายหลังเมื่อศิษย์เองแก่ชราไปแล้ว 
              หรือแม้เมื่อจะสิ้นลมหายใจก็ยังเป็นสิ่งที่เป็นไปได้เสมอ การที่ได้เห็น 
              ได้ยิน ได้ฟัง ได้อบรมตัวอย่างที่ดีจากอาจารย์ในแง่ต่าง ๆ เมื่ออยู่ในสำนัก 
              ย่อมเป็นเชื้ออันเร้นลับฝังอยู่ในสันดานของศิษย์โดยไม่รู้สึก สำหรับจะงอกงามเป็นสติปัญญาในการก้าวหน้า 
              หรือการกลับตัวจากในทางที่ผิดในโอกาสหลังได้เสมอไป ในกรณีปรกติ ครูบาอาจารย์ย่อมยกสถานะทางวิญญาณของศิษย์ 
              ให้สูงต่อขึ้นไปจากที่บิดามารดาได้ยกขึ้นไว้แล้ว เพราะเป็นบุคคลที่โลกจัดไว้เพื่อการนี้โดยเฉพาะ 
              อาจารย์ต้องอดกลั้นอดทนเป็นพิเศษ และเอาใจใส่สอดส่องเป็นพิเศษจึงจะสามารถปลูกฝังความสูงทางวิญญาณลงไปในจิตใจของศิษย์ได้สำเร็จ, 
              นั่นแหละ คือเมตตาของอาจารย์. อาจารย์ต้องทำการศึกษาและอบรมตนเองให้มากเป็นพิเศษอยู่เสมอ 
              จึงมีอะไรเพียงพอที่จะปลูกฝังให้แก่ศิษย์, นั่นแหละ คือปัญญาหรือวิชชาของอาจารย์ 
              อาจารย์จักต้องเสียสละมากอย่างนี้เสมอไป จึงไม่อยู่ในฐานะที่จะตกเป็นลูกจ้างของศิษย์ 
              แต่กลับมีบุญคุณอยู่เหนือศีรษะของศิษย์ทุกคน</font></p>
            <p align=JUSTIFY><font face="MS Sans Serif" size="3">ศิษย์ที่มีความกตัญญูจึงเป็นบุคคลที่มีความถูกต้องและสมประกอบอยู่ในนิสัยสันดานของตน 
              มีความเหมาะสมที่จะทำโลกนี้ให้ร่มเย็น ด้วยความอดกลั้น อดทน และความเฉลียวฉลาดของตนสืบไป 
              ความระลึกถึงบุญคุณของอาจารย์ มีแต่จะให้อยากทำสิ่งที่เป็นประโยชน์แก่ประชาชนสืบไปไม่มีที่สิ้นสุดเพื่อรักษาเกียรติแห่งสำนักของอาจารย์ 
              และอุทิศส่วนกุศลแก่อาจารย์พร้อมกันไปในตัว พระผู้มีพระภาคเจ้าได้ตรัสไว้โดยตรงว่า 
              เมื่อระลึกถึงคุณของผู้ที่ล่วงลับไปแล้ว มีทางที่ควรทำทางเดียวเท่านั้น 
              คือการทำความดีอันกว้างขวาง อุทิศแก่บุคคลนั้น หรือเป็นที่ระลึกถึงบุคคลนั้น 
              การเซ่นสรวงหรือการร้องไห้เป็นต้น ไม่มีประโยชน์อันใดแก่ผู้ที่ล่วงลับไปแล้วเลย 
              ฉะนั้น ผู้ที่รักอาจารย์ และรู้คุณของอาจารย์ จึงตั้งหน้าตั้งตาบำเพ็ญประโยชน์แก่โลก</font></p>
            <p align=JUSTIFY><font face="MS Sans Serif" size="3">พระผู้มีพระภาคเจ้า 
              ได้พระนามว่า พระบรมครู เพราะทรงสามารถยกวิญญาณของสัตว์ให้สูงขึ้นได้จนถึงที่สุด 
              ไม่ถูกความทุกข์ท่วมทับอีกต่อไป จนทำให้บุคคลนั้น ๆ ได้นามว่าพระอริยเจ้า</font></p>
            <p align=JUSTIFY><font face="MS Sans Serif" size="3">พระธรรมของพระองค์ก็คือวิธีการยกวิญญาณให้ขึ้นสูงพ้นจากน้ำ 
              คือความทุกข์โดยสิ้นเชิงได้นั่นเอง</font></p>
            <p align=JUSTIFY><font face="MS Sans Serif" size="3">พระสงฆ์ 
              คือผู้ที่ได้ทำตามนั้นแล้วสืบอายุของพระธรรมมาจนถึงพวกเรา ทำพวกเราให้มีโอกาสได้รับสิ่งประเสริฐ 
              เหมือนกับได้รับจากพระพุทธเจ้าโดยตรง พระสาวกทั้งหลายเหล่านี้ ทนรับความยากลำบากทุกประการในการสืบอายุพระศาสนา 
              ทั้งนี้ก็เพราะความกตัญญูในพระผู้มีพระภาคเจ้า เรากล่าวได้โดยไม่ต้องกลัวผิดว่า 
              ศาสนาเป็นมรดกตกทอดมาถึงพวกเราในสมัยนี้ได้ ก็เพราะความกตัญญูของเหล่าพระสาวก 
              ที่ตั้งใจทำให้ตรงตามพระพุทธประสงค์นั่นเอง</font></p>
            <p align=JUSTIFY><font face="MS Sans Serif" size="3">ความกตัญญูของพระสาวกทำให้พระศาสนาสืบอายุมาได้เป็นพัน 
              ๆ ปี โลกนี้มีศาสนาเป็นร่มโพธิ์ร่มไทรก็เพราะความเสียสละด้วยอำนาจความกตัญญูของบรรดาพระสาวกทั้งหลาย 
              โลกมีธรรมเป็นเครื่องคุ้มครอง เพราะพุทธบริษัทปักใจทำให้ตรงตามพระพุทธประสงค์เพื่อสนองพระคุณของพระพุทธองค์ 
              เราจึงเห็นได้ว่า ความกตัญญูเป็นธรรมที่คุ้มครองโลก สมควรที่เราทั้งหลาย 
              จะช่วยกันรักษาเอาไว้อย่างมั่นคง</font></p>
            <p align=JUSTIFY><font face="MS Sans Serif" size="3">กล่าวโดยแท้จริงแล้ว 
              ขนบธรรมเนียมประเพณีที่ดีงามของพุทธบริษัท ล้วนแต่เกิดขึ้นมาเพราะความกตัญญูกตเวที 
              เป็นไปได้เพราะกตัญญูกตเวที และมุ่งหมายจะชุบย้อมธรรมะคือความกตัญญูกตเวทีนี้ 
              ให้ฝังแน่นอยู่ในจิตใจของบุตรหลานอันเป็นอนุชนสืบไปอย่างมั่งคง</font></p>
            <p align=JUSTIFY><font face="MS Sans Serif" size="3">จารีตประเพณีต่าง 
              ๆ เช่นการปลงศพผู้เป็นอุปัชฌาย์อาจารย์เป็นต้นนั้น มุ่งหมายจะซักซ้อมความกตัญญูกตเวทีในหัวใจของคนทุกคน 
              ยิ่งกว่าที่จะมุ่งหมายอย่างอื่นได้ จึงได้เกิดประเพณีทุ่มเทเพื่อการจัดงานอย่างไม่คำนึงถึงความหมดเปลือง 
              และความยากลำบากทุก ๆ ประการ ทั้งนี้เพราะเห็นความจำเป็นในทางที่โลกเราจักต้องเป็นโลกที่อาบย่อมอยู่ด้วยความกตัญญูกตเวที 
              จึงจะเป็นโบกที่ร่มเย็นโดยนัยที่กล่าวแล้ว ศาสนาและจารีตประเพณีของคนทุกชาติทุกภาษา 
              ล้วนแต่มีหลักเกณฑ์อย่างนี้ แต่สำหรับพุทธศาสนาเรานั้น ยังมีหลักการที่จะระมัดระวังให้ความหมดเปลืองนั้น 
              หมดเปลืองไปในทางที่จะเป็นประโยชน์แก่สังคมพร้อมกันไปในตัวด้วยอีกโสดหนึ่ง 
              ความกตัญญูของพุทธบริษัททั้งหลาย จึงเป็นไปเพื่อทำให้โลกร่มเย็นอย่างน่าชื่นใจแม้จริง</font></p>
            <p align=JUSTIFY><font face="MS Sans Serif" size="3">ถ้าหากทุกคนในโลก 
              ยอมรับรู้ถึงความจริงอันประเสริฐสุดคือความที่มนุษย์ทุกคนเป็นหนี้บุญคุณต่อกันและกัน 
              แม้แก่คนที่เป็นศัตรูของกันและกันดังที่กล่าวแล้ว โลกนี้จะเต็มไปด้วยการแข่งขันแย่งชิงกันทำความดี 
              เพื่อเปลื้องหนี้บุญคุณของตน ๆ ให้ตนพ้นหนี้อันนี้ ถ้าหัวใจของคนทุกคนในโลกนี้เต็มไปด้วยความกตัญญูกตเวทีจริง 
              ๆ แล้ว โลกนี้จะเป็นโลกที่งดงามยิ่งกว่าเทวโลก น่าอยู่ยิ่งกว่าเทวโลก 
              ปลอดภัยยิ่งกว่าเทวโลก และน่าบูชาน่าปรารถนายิ่งกว่าเทวโลก โดยไม่ต้องสงสัยเลย</font></p>
            <p align=JUSTIFY><font face="MS Sans Serif" size="3">จงคิดดูให้ดีเถิด 
              การที่คนเรามีความอดออมต่อกันและกัน ไม่หุนหันพลันแล่น ทำอะไรลงไปด้วยโทสะทั้งหมด 
              ก็เนื่องจากยังระลึกคนนั้นคนนี้ ระลึกบิดามาดา พี่ป้าน้าอาของเขา ที่เคยมีความดีต่อเรา 
              เราจึงไม่ใจไม้ไส้ระกำต่อผู้ใดผู้หนึ่งลงไปได้ง่าย ๆ แม้หากเราจะผลุนผลันทำลงไป 
              ก็ยังถึงกับเรียกตัวมาขอโทษให้อภัยกัน เพราะเห็นแก่คนนั้นคนนี้ตาดำ 
              ๆ บ้าง เพราะเห็นแคนที่ตายไปแล้วบ้าง ที่เคยดีต่อเรา หรือต่อบิดามารดาของเราเป็นต้น</font></p>
            <p align=JUSTIFY><font face="MS Sans Serif" size="3">ความกตัญญู 
              เป็นสิ่งที่นับว่ามีอำนาจแปลงยักษ์ให้เป็นมนุษย์ได้ และทำโลกให้รอดและร่มเย็นได้ 
              ดังกล่าวมาฉะนี้แล</font></p>
            <p align=JUSTIFY><font face="MS Sans Serif" size="3">เราทั้งหลายจงช่วยกันทะนุถนอมธรรมะอันประเสริฐข้อนี้ 
              ให้ยังคงอยู่เป็นร่มโพธิ์ร่มไทรของโลก ด้วยความพร้อมเพรียงและเสียวละอย่างยิ่งของพวกเราทุกคนตลอดกาลยาน 
              เทอญฯ</font></p>
            <p align=right><font face="MS Sans Serif" size="3">โมกขพลาราม ไชยา<br>
              </font><font face="MS Sans Serif" size="3">๘ มีนาคม ๒๔๙๗<br>
              </font></p>
            <p align=center><font face="MS Sans Serif" size="3"><a href="index.html"><img src="picture/home.gif" width="83" height="91" border="0"></a></font></p>
            </td>
        </tr>
        <tr> 
          <td> 
            <div align="center"></div>
          </td>
        </tr>
      </table>
    </td>
  </tr>
  <tr> 
    <td height="2">&nbsp;</td>
  </tr>
</table>
