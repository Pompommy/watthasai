<title>ความเชื่อเรื่องกรรม -พระธรรมปิฎก (ป.อ.ปยุตโต) </title>
<body background="pic/bgdokjok.gif" text="#0000FF" link="#0000FF" vlink="#FF00FF" alink="#0000FF">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="95%" border="0" align="center" cellpadding="0" cellspacing="0">
        <tr>
          <td> 
            <div align="left"><font face="MS Sans Serif" size="6" color="#990000">ความเชื่อเรื่องกรรม 
              </font><font face="MS Sans Serif" size="5" color="#990000"><br>
              <font size="4"> โดย...พระธรรมปิฎก (ป.อ.ปยุตโต) </font></font> </div>
            <hr>
          </td>
        </tr>
        <tr>
          <td valign="top"> 
            <p align=JUSTIFY><font face="MS Sans Serif" size="3"> โดยส่วนตัวแล้ว 
              เห็นว่าคำสั่งสอนของพ่อแม่ครูอาจารย์ ควรน้อมเข้ามาใส่ตัว และบอกกล่าวในสิ่งที่คิดว่าเป็นสิ่งที่ควรให้คนอื่นได้รู้ 
              อีกทั้งยังเป็นสิ่งที่ใกล้ตัวเรา ทั้งที่เราพูด เราคิด รวมถึงที่เคยได้ยินคนอื่นมักจะเอ่ยกัน 
              ในเวลาที่มี เหตุการณ์คับขัน แล้วพูดว่า &quot;ช่างมัน แล้วแต่บุญแต่กรรม&quot; 
              เลยได้นำมาโพสต์ไว้ เพื่อผลแห่งความเข้าใจขึ้นน่ะค่ะ...</font></p>
            <p align=JUSTIFY><font face="MS Sans Serif" size="3">เรื่องกรรมที่เชื่อกันในแง่กรรมเก่านี้ 
              มีจุดพลาดอยู่ 2 แง่คือ</font></p>
            <p align=JUSTIFY><font face="MS Sans Serif" size="3"> 1.ไปจับเอาส่วนเดียวเฉพาะอดีต 
              ทั้งที่กรรมนั้นก็เป็นกลางๆไม่จำกัด ถ้าแยกโดยกาลเวลาก็ต้องมี 3 คือ 
              กรรมเก่า (ในอดีต) กรรมใหม่ (ในปัจจุบัน) กรรมข้างหน้า (ในอนาคต) ต้องมองให้ครบ<br>
              2.มองแบบแยกขาดตัดตอน ไม่มองให้เห็นความเป็นไปของเหตุปัจจัยที่ต่อเนื่องกันมาโดยตลอด 
              คือไม่มองเป็นกระแสหรือกระบวนการที่ต่อเนื่องอยู่ตลอดเวลา แต่มองเหมือนกับว่ากรรมเก่า 
              เป็นอะไรก้อนหนึ่งที่ลอยตามเรามาจากชาติก่อน แล้วมารอทำอะไรกับเราอยู่เรื่อยๆ<br>
               </font><font face="MS Sans Serif" size="3">ถ้ามองกรรมให้ถูกต้องทั้ง 
              3 กาล และมองอย่างเป็นกระบวนการของเหตุปัจจัย ในด้านเจตจำนง และการทำ-คิด-พูด 
              ของมนุษย์ ที่ต่อเนื่องอยู่ตลอดเวลา ก็จะมองเห็นกรรมถูกต้อง ชัดเจนและง่ายขึ้น 
              ในที่นี้ แม้จะไม่อธิบายรายละเอียด แต่จะขอให้จุดสังเกตในการทำความเข้าใจ 
              2-3 อย่าง</font></p>
            <p align=JUSTIFY><font face="MS Sans Serif" size="3"> 1).ไม่มองกรรมแบบแยกขาดตัดตอน 
              คือมองให้เห็นเป็นกระแสที่ต่อเนื่องตลอดมาจนถึงขณะนี้ และกำลังสืบต่อไป</font></p>
            <p align=JUSTIFY><font face="MS Sans Serif" size="3"> ถ้ามองกรรมให้ครบ 
              3 กาล และมองเป็นกระบวนการต่อเนื่อง จากอดีต มาถึงบัดนี้ และจะสืบไปข้างหน้า 
              ก็จะเห็นว่า กรรมเก่า (ส่วนอดีต) ก็คือ เอาขณะปัจจุบันเดี๋ยวนี้เป็นจุดกำหนด 
              นับถอยจากขณะนี้ ย้อนหลังไปนานเท่าไรก็ตาม กี่ร้อยกี่พันชาติก็ตาม 
              มาจนถึงขณะหนึ่ง หรือวินาทีหนึ่งก่อนนี้ ก็เป็นกรรมเก่า (ส่วนอดีต)ทั้งหมด 
              </font></p>
            <p align=JUSTIFY><font face="MS Sans Serif" size="3"> กรรมเก่าทั้งหมดนี้ 
              คือกรรมที่ได้ทำไปแล้ว ส่วนกรรมใหม่ (ในปัจจุบัน) ก็คือที่กำลังทำๆ 
              ซึ่งขณะต่อไป หรือวินาทีต่อไป ก็จะกลายเป็นกรรมเก่า (ส่วนอดีต) และอีกอย่างหนึ่งคือ 
              กรรมข้างหน้า ซึ่งยังไม่ถึง แต่จะทำในอนาคต</font></p>
            <p align=JUSTIFY><font face="MS Sans Serif" size="3"> กรรมเก่านั้นยาวนานและมากนักหนา 
              สำหรับคนสามัญ กรรมเก่าที่จะพอมองเห็นได้ ก็คือ กรรมเก่าในชาตินี้ 
              ส่วนกรรมเก่าในชาติก่อนๆ ก็อาจจะลึกล้ำเกินไป เราเป็นนักศึกษาก็ค่อยๆ 
              เริ่มจากมองใกล้ก่อน แล้วจึงค่อยๆขยายไกลออกไป</font></p>
            <p align=JUSTIFY><font face="MS Sans Serif" size="3"> เช่น เราจะวัดหรือตัดสินคนด้วยการกระทำของเขา 
              กรรมใหม่ในปัจจุบันเรายังไม่รู้ว่าเขากำลังจะทำอะไร เราก็ดูจากกรรมเก่า 
              คือความประพฤติและการกระทำต่างๆ ของเขา ย้อนหลังไปในชีวิตนี้ ตั้งแต่วินาทีนี้ไป 
              นี่ก็กรรมเก่า ซึ่งใช้ประโยชน์ได้เลย</font></p>
            <p align=JUSTIFY><font face="MS Sans Serif" size="3"> 2). รู้จักตัวเอง 
              ทั้งทุนที่มีและข้อจำกัดของตน พร้อมทั้งเห็นตระหนักถึงผลสะท้อนที่ตนจะประสบ 
              ซึ่งเกิดจากกรรมที่ตนได้ประกอบไว้<br>
              <br>
              กรรมเก่ามีความสำคัญอย่างยิ่งต่อเราทุกคน เพราะแต่ละคนที่เป็นอยู่ขณะนี้ 
              ก็คือ ผลรวมของกรรมเก่าของตนที่ได้สะสมมา ด้วยการทำ-พูด-คิด การศึกษาพัฒนาตน 
              และความสัมพันธ์กับสิ่งแวดล้อม ในอดีตทั้งหมด ตลอดมาจนถึงขณะ หรือวินาทีสุดท้ายก่อนขณะนี้</font></p>
            <p align=JUSTIFY><font face="MS Sans Serif" size="3"> กรรมเก่านี้ให้ผลแก่เรา 
              หรือเรารับผลของกรรมเก่านั้นเต็มที่ เพราะตัวเราที่เป็นอยู่ขณะนี้ 
              เป็นผลรวมที่ปรากฎของกรรมเก่าทั้งหมดที่ผ่านมา กรรมเก่านั้นเท่ากับเป็นทุนเดิมของเราที่ได้สะสมไว้ 
              ซึ่งกำหนดว่า เรามีความพร้อม มีวิสัยขีดความสามารถทางกาย วาจา ทางจิตใจ 
              และทางปัญญาเท่าไร และเป็นตัวบ่งชี้ว่า เราจะทำอะไรได้ดีหรือไม่ อะไรเหมาะกับเรา 
              เราจะทำได้แค่ไหน และควรจะทำอะไรต่อไป</font></p>
            <p align=JUSTIFY><font face="MS Sans Serif" size="3"> ประโยชน์ที่สำคัญของกรรมเก่า 
              ก็คือ การรู้จักตัวเองดังที่ว่านั้น ซึ่งจะเกิดขึ้นได้ด้วยการรู้จักวิเคราะห์และตรวจสอบตนเอง 
              โดยไม่มัวแต่ซัดทอดปัจจัยภายนอก</font></p>
            <p align=JUSTIFY><font face="MS Sans Serif" size="3"> การรู้จักตัวเองนี้ 
              นอกจากช่วยให้ทำการที่เหมาะกับตนอย่างได้ผลดีแล้ว ก็ทำให้รู้จุดที่จะแก้ไขปรับปรุงต่อไปด้วย</font></p>
            <p align=JUSTIFY><font face="MS Sans Serif" size="3"> 3). แก้ไขปรับปรุงเพื่อก้าวสู่การทำกรรมที่ดียิ่งขึ้น 
              แน่นอนว่า ในที่สุด การปฏิบัติถูกต้องที่จะได้ประโยชน์จากกรรมเก่ามากที่สุด 
              ก็คือ การทำกรรมใหม่ ที่ดีกว่ากรรมเก่า<br>
              ทั้งนี้ เพราะหลักปฏิบัติทั้งหมดของพระพุทธศาสนา รวมอยู่ใน ไตรสิกขา 
              อันได้แก่การฝึกศึกษาพัฒนาตน ในการที่จะทำกรรมที่ดีได้ยิ่งขึ้นไป ทั้ง</font></p>
            <p align=JUSTIFY><font face="MS Sans Serif" size="3"> ในขั้นศีล 
              คือการฝึกกาย วาจา สัมมาชีวะ รวมทั้งการสัมพันธ์กับสิ่งแวดล้อมด้วยอินทรีย์ 
              (ตา หู จมูก ลิ้น กาย ใจ) </font></p>
            <p align=JUSTIFY><font face="MS Sans Serif" size="3"> ในขั้นสมาธิ 
              คือ ฝึกอบรมพัฒนาจิตใจ ที่เรียกว่า จิต ภาวนาทั้งหมด และ</font></p>
            <p align=JUSTIFY><font face="MS Sans Serif" size="3"> ในขั้นปัญญา 
              คือ ความรู้คิดเข้าใจถูกต้อง มองเห็นสิ่งทั้งหลายตามความเป็นจริง และสามารถใช้ความรู้นั้นแก้ไขปรับปรุงกรรม 
              ตลอดจนแก้ปัญหาดับทุกข์หมดไป มิให้มีทุกข์ใหม่ได้ พูดสั้นๆ ก็คือ &quot;แม้ว่ากรรมเก่าจะสำคัญมาก 
              ก็ไม่ใช่เรื่องที่เราจะไปสยบยอมต่อมัน&quot; แต่ตรงข้าม เรามีหน้าที่พัฒนาชีวิตของเรา 
              ที่เป็นผลรวมของกรรมเก่านั้นให้ดีขึ้น </font></p>
            <p align=JUSTIFY><font face="MS Sans Serif" size="3"> ถ้าจะใช้คำที่ง่ายแก่คนสมัยนี้ 
              ก็คือ เรามีหน้าที่ <br>
              &quot;พัฒนากรรม&quot; กรรมที่ไม่ดีเป็นอกุศล ผิดพลาดต่างๆ เราศึกษาเรียนรู้แล้วก็ต้องแก้ไข 
              การปฏิบัติธรรมตามหลักพระพุทธศาสนา ก็คือ การพัฒนากรรม ให้เป็นกุศล 
              หรือดียิ่งขึ้นๆ ดังนั้น เมื่อทำกรรมอย่างหนึ่งแล้ว ก็พิจารณาวิเคราะห์ 
              ตรวจสอบคุณภาพ และผลของกรรมนั้น ให้เห็นข้อยิ่ง ข้อหย่อน ส่วนที่ขาดที่พร่อง 
              เป็นต้น</font></p>
            <p align=JUSTIFY><font face="MS Sans Serif" size="3"> ตามหลักเหตุปัจจัยที่กล่าวแล้วในหัวข้อก่อน 
              แล้วแก้ไขปรับปรุง เพื่อวางแผนทำกรรมใหม่ให้ดียิ่งขึ้นไปก็ได้</font></p>
            <p align=JUSTIFY><font face="MS Sans Serif" size="3"> 4). &quot;อยู่เพื่อพัฒนากรรม 
              ไม่ใช่อยู่เพื่อใช้กรรม&quot;</font></p>
            <p align=JUSTIFY><font face="MS Sans Serif" size="3"> ที่พูดมานี้กับบอกให้รู้ว่า 
              เราจะต้องปฏิบัติให้ถูกต้องต่อกรรมที่แยกเป็น 3ส่วนคือ กรรมเก่า-กรรมใหม่-กรรมข้างหน้า</font></p>
            <p align=JUSTIFY><font face="MS Sans Serif" size="3"> ขอสรุปวิธีปฏิบัติที่ถูกต้องต่อกรรมทั้ง 
              3 ส่วนว่า</font></p>
            <p align=JUSTIFY><font face="MS Sans Serif" size="3"> กรรมเก่า 
              (ในอดีต) เป็นอันผ่านไปแล้ว เราทำไม่ได้ แต่เราควรรู้ เพื่อเอาความรู้จักมันนั้น 
              มาใช้ประโยชน์ในการแก้ไข ปรับปรุงกรรมใหม่ให้ดียิ่งขึ้น</font></p>
            <p align=JUSTIFY><font face="MS Sans Serif" size="3"> กรรมใหม่ 
              (ในปัจจุบัน) คือกรรมที่เราทำได้ และจะต้องตั้งใจทำให้ดีที่สุด ตรงนี้เป็นจุดสำคัญ</font></p>
            <p align=JUSTIFY><font face="MS Sans Serif" size="3"> กรรมข้างหน้า 
              (ในอนาคต) เรายังทำไม่ได้ แต่เราสามารถเตรียม หรือวางแผนเพื่อจะไปทำกรรมที่ดี 
              ที่สุด ด้วยการทำกรรมปัจจุบัน ที่จะพัฒนาเราให้ดีงามและงอกงามยิ่งขึ้น 
              จนกระทั่ง เมื่อถึงเวลานั้น เราก็จะสามารถทำกรรมที่ดี สูงขึ้นไปตามลำดับ 
              จนถึงขั้นเป็นกุศลอยางเยี่ยมยอด นี่แหล่ะคือ คำอธิบายที่จะทำให้มองเห็นได้ว่า 
              &quot;ทำไมจึงว่า คนที่วางใจ ว่าจะเป็นอย่างไรก็ แล้วแต่กรรม (เก่า) 
              นั้นแล กำลังทำกรรมใหม่ (ปัจจุบัน) ที่ผิด เป็นบาป คือ..ความประมาท..</font></p>
            <p align=JUSTIFY><font face="MS Sans Serif" size="3"> ได้แก่การปล่อยปละละเลย 
              อันเกิดจาก..โมหะ.. และมองเห็นเตุผลด้วยว่า ทำไมพุทธศาสนาจึงสอนให้หวังผลจากการกระทำ&quot;</font></p>
            <p align=JUSTIFY><font face="MS Sans Serif" size="3"> ขอย้ำอีกครั้งว่า 
              กรรมใหม่สำหรับ &quot;ทำ&quot; กรรมเก่าสำหรับ &quot;รู้&quot; อย่ามัวรอกรรมเก่า 
              ที่เราทำอะไรมันไม่ได้แล้ว แต่หาความรู้จากกรรมเก่านั้น เพื่อเอามาปรับปรุงการทำกรรมปัจจุบัน 
              จะได้พัฒนาตัวเราให้สามารถทำกรรมอย่างเลิศประเสริฐได้ในอนาคต<br>
              ----------------------------<br>
              สาธุ ในคำสั่งสอนของท่าน แม้หลายท่านอาจคิดว่าเป็นเพียงพื้นๆ 
              ที่รู้แล้วของผู้ปฏิบัติธรรม แต่สำหรับบางคน เพียงเท่านี้ก็ลึกลงไปถึงในใจ 
              และน่าจะเพิ่งเข้าใจ และควรทำความเข้าใจในเรื่อง &quot;กรรม&quot;เสียใหม่</font></p>
            <p align=JUSTIFY><font face="MS Sans Serif" size="3"> คำสอนนี้คงจะมีประโยชน์ 
              แม้สักนิด ก็อยากจะบอกกับ บุคคลที่ไม่สามารถพูดให้เขาเข้าใจได้ ว่า 
              บางสิ่งบางอย่าง ในชีวิต ดูมืดมนเหลือเกิน แต่เราสามารถแก้ไขมันให้ดีได้ 
              เพียงแต่อย่าได้ปล่อยชีวิตของตนเอง ไปเพื่อเพียงบอกว่า..แล้วแต่บุญแต่กรรม..เพราะสุดท้ายแล้วไม่มีใครช่วยเธอได้เลย 
              นอกจากตัวของเธอเอง..</font></p>
            <p align=JUSTIFY><font face="MS Sans Serif" size="2">ที่มา : <a href="../www.larndham.net/cgi-bin/kratoo.pl/006830.htm" target="_blank">http://larndham.net/cgi-bin/kratoo.pl/006830.htm</a> 
              เราเห็นว่าเป็นปรธดยชน์ จึงได้คัดมานำเสนอ จึงขอขอบคุณเว็บดังกล่าวไว้ 
              ณ ที่นี้</font></p>
          </td>
        </tr>
        <tr>
          <td>
            <div align="center">
              <p align=center><a href="index.html"><img src="pic/icon_home.jpeg" width="55" height="47" border="0"></a></p>
              <p align="left"><a href="../www.cpasurat.com/index.htm">ศูนย์ประสานงานสมาคมป้องกันภัยจังหวัดสุราษฎร์ธานี 
                </a><br>
                <a href="http/query_29CA7000">วัดท่าไทร</a><br>
                <a href="../www.songpak16.com/index.htm">สำนักงานเจ้าคณะภาค ๑๖</a><br>
                <a href="../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
                <a href="../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
                </a><br>
                <a href="../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
                </a></p>
            </div>
          </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
