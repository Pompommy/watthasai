<html>

<!-- Mirrored from www.songpak16.com/aticle/pra_kanmuang.html by HTTrack Website Copier/3.x [XR&CO'2005], Fri, 06 Aug 2010 21:28:58 GMT -->
<head>
<title>พระกับการเมือง</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top" height="905"> 
      <table width="97%" border="0" align="center" cellpadding="0" cellspacing="0">
        <tr>
          <td height="23"> 
            <div align="left"><font face="MS Sans Serif" size="6" color="#FF0000">พระกับการเมือง</font><font face="MS Sans Serif" size="3"><br>
              <font color="#000000">โดย นิธิ เอียวศรีวงศ์</font><br>
              </font> 
              <hr>
            </div>
          </td>
        </tr>
        <tr>
          <td valign="top" height="2423"> 
            <p align=JUSTIFY><font face="MS Sans Serif" size="3"> 
              เมื่อ คุณทักษิณ ชินวัตร ประกาศว่าพระไม่ควรยุ่งเกี่ยวกับการเมือง 
              ผมรู้สึกแปลกใจมาก เพราะท่านอายุห่างจากผมพอสมควร คงรอดพ้นจากความเข้าใจคับแคบอย่างนี้ 
              ซึ่งเป็นสมบัติของคนรุ่นผมต่างหาก</font></p>
            <p align=JUSTIFY><font face="MS Sans Serif" size="3">  ทฤษฎีเรื่องพระไม่ควรยุ่งเกี่ยวกับการเมืองนั้นค้นไม่เจอในพระวินัยหรอกนะครับ 
              กล่าวคือ ไม่มีบัญญัติห้ามข้อนี้เอาไว้ ควรหรือไม่ควรยุ่งเกี่ยวกับการเมืองต้องไปขึ้นอยู่กับว่าการเมืองแปลว่าอะไร</font></p>
            <p align=JUSTIFY><font face="MS Sans Serif" size="3">  <b>หรือนี่เป็นประเพณีของคณะสงฆ์ไทยที่มีมาแต่โบราณกาล</b></font></p>
            <p align=JUSTIFY><font face="MS Sans Serif" size="3">  พระราชพงศาวดารอยุธยาซึ่งเขียนในสมัยต้นรัตนโกสินทร์พูดถึงสมเด็จพระพนรัตน์ 
              เข้าไปขอชีวิตไพร่นายที่ติดตามสมเด็จพระนเรศวรไปไม่ทันจนทรงตกอยู่ในวงล้อมข้าศึก 
              และทรงทำยุทธหัตถีจนชนะข้าศึก สมเด็จพระนเรศวรก็โปรดพระราชทานชีวิตตามที่ขอ</font></p>
            <p align=JUSTIFY><font face="MS Sans Serif" size="3">  อย่างนี้จะเรียก 
              &quot;การเมือง&quot; หรือไม่ ? คิดเฉพาะเรื่องอำนาจทางการเมืองอย่างเดียวนะครับ 
              เหล่าไพร่นายจำนวนมากรอดชีวิตมาได้เพราะสมเด็จพระพนรัตน์ ฉะนั้น จึงกุมความจงรักภักดีของคนเหล่านั้นไว้ได้อีกนาน 
              จะเอาความจงรักภักดีนี้ไปใช้ในทางไหนก็ได้</font></p>
            <p align=JUSTIFY><font face="MS Sans Serif" size="3">  ผมไม่แน่ใจว่าเรื่องนี้เกิดขึ้นจริงในรัชสมัยสมเด็จพระนเรศวรหรือไม่ 
              อาจแต่งกันขึ้นเองในสมัยต้นกรุงรัตนโกสินทร์นี้ก็ได้ ถึงกระนั้นก็แสดงว่าตอนต้นกรุงรัตนโกสินทร์ยังไม่ได้คิดห้ามพระไม่ให้ยุ่งเกี่ยวกับการเมือง</font></p>
            <p align=JUSTIFY><font face="MS Sans Serif" size="3">  และอันที่จริงถ้าย้อนกลับไปอ่านหลักฐานฝรั่งในสมัยอยุธยา 
              ก็จะพบการยุ่งเกี่ยวกับการเมืองของพระเยอะแยะไปหมด นับตั้งแต่นักการเมืองบวชเป็นพระเพื่อใช้เป็นฐานแย่งอำนาจ 
              (หรือชิงราชสมบัติ) ไปจนถึงหนีราชภัยไปบวช หรือพระช่วยปกป้องเชื้อพระวงศ์บางองค์ไม่ให้ถูกประหาร</font></p>
            <p align=JUSTIFY><font face="MS Sans Serif" size="3">  ในปลายสมัยพระนารายณ์ 
              บาทหลวงฝรั่งเศสคนหนึ่งรายงานว่า ภิกษุสงฆ์ที่ลพบุรีถึงขนาดจัดเดินขบวนประท้วงนโยบายเปิดประเทศให้ทหารฝรั่งเศสกันเลย</font></p>
            <p align=JUSTIFY><font face="MS Sans Serif" size="3">  เมื่อตอนที่ พระบาทสมเด็จพระจอมเกล้าฯ 
              เสด็จสวรรคตแล้ว สมเด็จเจ้าพระยาบรมมหาศรีสุริยวงศ์ (ซึ่งได้ใช้กำลังปิดช่องล้อมวงทั้งในพระบรมมหาราชวัง 
              และวังสราญรมย์อันเป็นที่ประทับของพระราชโอรสองค์ใหญ่ไว้เรียบร้อยตามธรรมเนียมโบราณแล้ว) 
              ได้เชิญคนสำคัญของแผ่นดินมาประชุมกัน ได้แก่พระบรมวงศานุวงศ์, ข้าราชการชั้นผู้ใหญ่ 
              แล้วยังมีสมเด็จพระราชาคณะด้วย เพื่อจะตัดสินใจเลือกเจ้านายขึ้นครองราชสมบัติต่อไป</font></p>
            <p align=JUSTIFY><font face="MS Sans Serif" size="3">  จริงอยู่ ในความเป็นจริงแล้ว 
              สมเด็จเจ้าพระยาฯ มีอำนาจสูงสุด จะเสนอเจ้านายองค์ใดก็องค์นั้น ไม่มีใครกล้าขัด 
              แต่การประชุมเป็นพิธีกรรมทางการเมืองเพื่อสร้างความชอบธรรมทั้งแก่พระเจ้าแผ่นดินองค์ใหม่ 
              และแก่อำนาจของสมเด็จเจ้าพระยาฯ เอง แต่ในการประชุมทางการเมืองนั้น 
              กลุ่มคนที่ขาดไม่ได้คือพระ</font></p>
            <p align=JUSTIFY><font face="MS Sans Serif" size="3">  พระในสังคมไทยได้รับความเคารพนับถือและเชื้อฟังมาก 
              อำนาจทางวัฒนธรรมของพระจึงมีสูง และอำนาจอันนี้ก็อาจถูกบุคคลหรือองค์กรสงฆ์เบนมาใช้ในทางการเมืองได้ 
              ฉะนั้น พระในฐานะบุคคลก็ตาม สถาบันก็ตาม จึงอาจคุกคามอำนาจทางการเมืองของผู้ปกครองได้อย่างน่ากลัว</font></p>
            <p align=JUSTIFY><font face="MS Sans Serif" size="3">  ปัญหานี้ทุเลาลงในสมัยรัชกาลที่ 
              ๕ หลังการปฏิรูปคณะสงฆ์ พระเจ้าแผ่นดินในระบอบสมบูรณาญาสิทธิราชย์ 
              จึงมีพระราชอำนาจเหนือสถาบันสงฆ์และพระภิกษุแต่ละองค์ได้อย่างค่อนข้างเด็ดขาด 
              อย่างที่พระเจ้าแผ่นดินไทยไม่เคยมีมาก่อน</font></p>
            <p align=JUSTIFY><font face="MS Sans Serif" size="3">  ผมเดาว่าคติพระไม่ควรยุ่งเกี่ยวกับการแผ่นดินแผ่นทรายคงจะเริ่มมีมานับตั้งแต่นี้ 
              แต่การแผ่นดินมีความหมายแคบกว่าการเมือง เพราะหมายถึงเพียงอย่าทำอะไรให้กระทบต่ออำนาจของรัฐบาล</font></p>
            <p align=JUSTIFY><font face="MS Sans Serif" size="3"> อย่างไรก็ตาม จะตัดสินอย่างไรว่าการแผ่นดินอะไรที่ธรรมะไม่ควรเข้าไปเกี่ยว 
              ไม่ใช่เรื่องง่ายนะครับ ถ้าพระเทศน์ให้จับอาวุธขึ้นสู้กับทหารรัฐบาล 
              อันนี้ผิดทั้งพระวินัยและอาญาบ้านเมืองแน่ แต่ถ้ารัฐบาลดำเนินนโยบายที่ขัดต่อหลักพระพุทธศาสนา 
              (เช่น ฆ่าตัดตอนคนที่ถูกกล่าวหาว่าพัวพันกับยาเสพติด) พระท่านก็เทศน์ชี้โทษของการฆ่า 
              และการแก้ปัญหาโดยขาดความเคารพต่อชีวิต อย่างนี้จะถือว่าเป็นการแผ่นดินแผ่นทรายหรือไม่ 
              ในเมื่อการทำชีวิตให้ตกไปนั้นขัดกับคำสอนของพระพุทธเจ้าแน่</font></p>
            <p align=JUSTIFY><font face="MS Sans Serif" size="3">  ผมเข้าใจว่ารัฐบาลสมบูรณาญาสิทธิราชย์ไม่กล้าตัดสินออกมาชัดๆ 
              ในเรื่องนี้ ฉะนั้น จึงมีความพยายามจะหาเหตุผลทางศาสนาให้แก่การกระทำของตนเองเสมอ 
              เพื่อปิดปากพระหรือโน้มน้าวให้พระไม่ต่อต้าน เช่นในสมัย ร.๖ ก็ต้องระดมพระและฆราวาสหลายรูปและคน 
              เพื่อออกมาเขียนหรือพูดเพื่อชี้ให้เห็นว่า การเข้าร่วมสงครามโลกครั้งที่ 
              ๑ นั้นไม่ขัดกับหลักของพระศาสนา รวมทั้งทรงพระราชนิพนธ์เรื่องธรรมาธรรมะสงครามด้วย</font></p>
            <p align=JUSTIFY><font face="MS Sans Serif" size="3">  พระก็ต่อต้านน้อยหรือแทบจะไม่ได้ต่อต้านเลย 
              จะเป็นเพราะเชื่อหรือกลัวก็ตามเถิด</font></p>
            <p align=JUSTIFY><font face="MS Sans Serif" size="3">  แต่ประเด็นก็คือ 
              ถึงใจจะคิดอยากห้ามไม่ให้พระยุ่งเกี่ยวกับ &quot;การเมือง&quot; ซึ่งเขาหมายความในตอนนั้นคืออำนาจรัฐเท่านั้น 
              แต่ก็ไม่ได้ห้ามออกมาตรงๆ</font></p>
            <p align=JUSTIFY><font face="MS Sans Serif" size="3">  ผมเข้าใจว่า คนที่กล้าพูดอย่างนี้ออกมาตรงๆ 
              เป็นคนแรกคือ ม.ร.ว.คึกฤทธิ์ ปราโมช เพราะผมเรียนรู้คตินี้มาจากหนังสือพิมพ์สยามรัฐ 
              เนื่องจากเมื่อผมเป็นเด็กนั้นบ้านผมเป็นแฟนหนังสือพิมพ์ฉบับนี้ จึงโตมากับความคิดเห็นแบบสยามรัฐๆ 
              นี่แหละ และรู้สึกแปลกใจที่คนรุ่นหลังจากผมขนาดคุณทักษิณยังถือคติสยามรัฐอยู่ได้ไง</font></p>
            <p align=JUSTIFY><font face="MS Sans Serif" size="3">  แต่คตินี้เป็นคติที่คับแคบมาก 
              เริ่มจากการนิยามการเมืองก็แคบ เช่นคุณคึกฤทธิ์เองก็เขียนไว้หลายครั้งหลายหนว่า 
              เมืองไทยไม่เคยมีการเมืองจนถึงวันที่ ๒๔ มิถุนายน ๒๔๗๕</font></p>
            <p align=JUSTIFY><font face="MS Sans Serif" size="3">  ผมไม่แน่ใจว่าท่านจะหมายความอย่างไร 
              เพราะถึงนิยามการเมืองให้แคบเหลือเพียงการแย่งอำนาจกันในระดับสูง ก็ดูเป็นการกล่าวเท็จอย่างหน้าด้านๆ 
              เพราะการแย่งอำนาจกันในระดับสูงนั้นทำกันเป็นปกติในเมืองไทย (ที่จริงในเมืองอื่นๆ 
              ทั่วโลกด้วย) มาตั้งแต่โบราณกาล จารึกสุโขทัย (หลักที่ไม่ปลอม) พูดถึงพระเจ้าลิไทยกกองทัพจากศรีสัชนาลัยมาสุโขทัย 
              แล้วเอา &quot;<b>ขวานประหารประตู</b>&quot; เข้าไปยึดอำนาจจากใครไม่รู้ที่ครองสุโขทัยอยู่เวลานั้น</font></p>
            <p align=JUSTIFY><font face="MS Sans Serif" size="3">  จะพูดเฉพาะสมัยสมบูรณายาสิทธิราชย์ 
              คือ จาก ร.๕ - ๗ ว่าคนชั้นสูงไม่แย่งอำนาจกันเลย ใครได้เป็นกษัตริย์แล้ว 
              คนอื่นๆ ต่างสยบยอมหมด ก็ไม่จริง ยิ่งถ้าดูระดับต่ำลงมากว่าราชบัลลังก์ 
              เจ้านายในสมัยนั้นขบเหลี่ยมขบคมกันในคณะเสนาบดีอย่างถึงพริกถึงขิง 
              แต่แทนที่จะโค่นอำนาจกันด้วยกำลังอาวุธ ก็โค่นกันด้วยวิธีอื่นที่แนบเนียนกว่าแทน 
              เช่น ใช้ลมเป่าหูเบื้องบน เป็นต้น</font></p>
            <p align=JUSTIFY><font face="MS Sans Serif" size="3">  ความพยายามของชนชั้นปกครองในการกีดกันพระออกไปจากการเมืองนั้น 
              สรุปให้เข้าใจง่ายๆ จึงเหลือแต่ป้องกันไม่ให้พระไปขัดขวางหนทางแห่งอำนาจของตัวเท่านั้น 
              เช่น ไปทำอะไรที่จะช่วยให้ศัตรูทางการเมืองของตนได้เปรียบ หรือบ่อนทำลายอำนาจของตัว</font></p>
            <p align=JUSTIFY><font face="MS Sans Serif" size="3">  แต่ถ้าพระจะยุ่งเกี่ยวกับการเมืองในทางส่งเสริมอำนาจของเขา 
              อย่างนั้นก็ยุ่งกับการเมืองได้ ไม่เฉพาะแต่คุณทักษิณเท่านั้นที่พอใจเมื่อพระบางรูปพูดสนับสนุนตนเอง 
              ในสมัยสมบูรณาญาสิทธิราชย์ ซึ่งไม่อยากให้พระยุ่งการเมืองแผ่นดินแผ่นทราย 
              ก็พอใจหรือส่งเสริมให้พระเทศน์ท้องเรื่อง &quot;ราชาเป็นสง่าแห่งแคว้น&quot; 
              เหมือนกัน</font></p>
            <p align=JUSTIFY><font face="MS Sans Serif" size="3">  อันที่จริง ถ้าพระเข้าไปยุ่งกับการแย่งอำนาจ 
              ไม่ว่าจะอยู่ฝ่ายที่ถืออำนาจในมือ หรือฝ่ายที่ต้องการแย่งอำนาจจากมือคนอื่น 
              คำถามที่น่าจะถามก็คือ ยุ่งทำไม ถ้ายุ่งเพื่อตัวจะได้มีส่วนแบ่งของอำนาจบ้าง 
              ก็จริงอย่างที่คุณทักษิณพูด นั่นก็คือ สึกออกมาแย่งอำนาจกันตรงไปตรงมาเลยดีกว่า</font></p>
            <p align=JUSTIFY><font face="MS Sans Serif" size="3">  <b>เพราะอำนาจของพระควรเป็นอำนาจทางศีลธรรม</b></font></p>
            <p align=JUSTIFY><font face="MS Sans Serif" size="3"><br>
               แต่เราไม่อาจแยกอำนาจทางศีลธรรมออกไปจากอำนาจทางการเมืองหรือเศรษฐกิจหรืออะไรอื่นได้ 
              เช่นเดียวกับการแย่งอำนาจทางการเมืองก็มีมิติทางศีลธรรมแฝงอยู่อย่างสำคัญ 
              (ที่การเมืองไทยแย่อย่างนี้ก็เพราะมิตินี้มันแทบไม่ได้แฝงอยู่เลย) 
              เนื่องจากกติกาทางกฎหมายหรือแรงกดดันทางสังคมอย่างเดียวไม่เพียงพอ 
              เป็นต้นว่าการไม่ซื้อเสียงไม่ได้เกิดจาก กกต. ที่เข้มแข็งเพียงอย่างเดียว 
              แต่เกิดจากความเลื่อมใสสิ่งที่ถูกต้องและเป็นธรรมซึ่งเป็นความรู้สึกทางศีลธรรมทั้งของคนซื้อและคนขายด้วย</font></p>
            <p align=JUSTIFY><font face="MS Sans Serif" size="3">  <b><font color="#FF0000">เหตุดังนั้น 
              พระจึงควรยุ่งเกี่ยวกับการเมืองอย่างยิ่ง แต่ยุ่งเกี่ยวเพื่อนำเอาธรรมะเข้าไปสู่การเมือง 
              เช่นเดียวกับพระควรยุ่งเกี่ยวกับการทำธุรกิจ, การสื่อสาร, การบริโภค, 
              การพลังงาน, การศึกษา, ศิลปวัฒนธรรม, กามารมณ์ หรือความสัมพันธ์ทางสังคมทุกชนิด 
              ฯลฯ</font></b></font></p>
            <p align=JUSTIFY><font face="MS Sans Serif" size="3">  เพราะทั้งหมดเหล่านั้นล้วนมีมิติทางศีลธรรมที่เราควรพิจารณาทั้งสิ้น 
              ความเสื่อมโทรมของสิ่งเหล่านั้นในเมืองไทยนั้นส่วนหนึ่งก็มาจากการที่เราตัดมิติทางศีลธรรมออกไปโดยสิ้นเชิง 
              และพระไม่ค่อยยอมเข้าไปยุ่งเกี่ยวกับสิ่งเหล่านั้นเอาเลย</font></p>
            <p align=JUSTIFY><font face="MS Sans Serif" size="3">  เทศนาของท่านจึงลอยอยู่ในสุญญากาศ 
              ฟัง &quot;เอาบุญ&quot; โดยไม่สามารถเอาไปใช้เพื่อให้เกิดบุญที่แท้จริงขึ้นได้</font></p>
            <p align=JUSTIFY><font face="MS Sans Serif" size="3">  ตรงกันข้ามกับคำปรามของคุณทักษิณ 
              ผมคิดว่าพระควรยุ่งเกี่ยวให้มากกับการเมืองและเรื่องอื่นๆ ในเชิงสังคม 
              แต่ต้องมีสติกำกับว่ายุ่งทำไม แล้วจึงจะรู้ว่าควรยุ่งอย่างไร.. </font><br>
            </p>
            <p align=JUSTIFY></p>
            <p align=JUSTIFY></p>
            <p align=center>******************</p>
            <div align="left"> 
              <p align=JUSTIFY><font face="MS Sans Serif" size="3">ที่มา : มติชนรายสัปดาห์ 
                วันที่ ๖ สิงหาคม พ.ศ. ๒๕๔๗ ปีที่ ๒๔ ฉบับที่ ๑๒๕๑ หน้า ๓๖<br>
                <br>
                </font></p>
              <p align=JUSTIFY><font face="MS Sans Serif" size="3"> </font></p>
              <font face="MS Sans Serif" size="3"><a href="index.html">กลับไปหน้า 
              Web วัดท่าไทร</a><br>
              <a href="../../www.rakdee.net/pak16/index.htm">ไป Web สำนักงานเจ้าคณะภาค 
              ๑๖<br>
              </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></div>
            </td>
        </tr>
        <tr>
          <td>
            <div align="center"><a href="index.html"><img src="tem/icon_home.jpeg" width="55" height="47" border="0"></a></div>
          </td>
        </tr>
      </table>
      
    </td>
  </tr>
  <tr>
    <td>&nbsp;</td>
  </tr>
</table>
<p align="CENTER">&nbsp; </p>
</body>

<!-- Mirrored from www.songpak16.com/aticle/pra_kanmuang.html by HTTrack Website Copier/3.x [XR&CO'2005], Fri, 06 Aug 2010 21:28:58 GMT -->
</html>
