<html>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
<head>
<title>ใครคือ ตำรวจพระ? และมีหน้าที่อย่างไร</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr> 
    <td valign="top" height="2049"> 
      <table cellspacing=0 cellpadding=15 width="95%" border=0 align="center">
        <tr> 
          <td valign="top" height="75"> 
            <p align=JUSTIFY><font face="MS Sans Serif" size="6" color="#FF0000">ใครคือ 
              ตำรวจพระ<br>
              ใครคือ ตำรวจพระ? และมีหน้าที่อย่างไร</font></p>
            <hr>
          </td>
        </tr>
        <tbody> 
        <tr> 
          <td valign="top" height="2161"> 
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">พระวินยาธิการ 
              หรือที่ชาวบ้านเรียกกันว่า &quot;ตำรวจพระ&quot; นั้น เป็นพระภิกษุที่ได้รับการแต่งตั้งจากเจ้าคณะจังหวัดหรือ 
              เจ้าคณะผู้ปกครอง ให้เป็นผู้ช่วยเหลือสนับสนุนการปกครองของเจ้าอาวาสและเจ้าคณะผู้ปกครอง 
              เพื่อความเรียบร้อยถูกต้องและความดีงามตามหลักพระธรรม วินัย กฎหมาย 
              กฎมหาเถรสมาคม ข้อบังคับ ระเบียบ คำสั่ง มติ ประกาศ พระบัญชาสมเด็จพระสังฆราช 
              และคำสั่งผู้บังคับบัญชาเหนือตน </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระวินยาธิการมี 
              ๒ ประเภท ประเภทแรก พระวินยาธิการประจำเขต หมายถึง พระวินยาธิการมีอำนาจตรวจตราดูแลเฉพาะเขตนั้น 
              ๆ ประเภทที่สอง พระวินยาธิการส่วนกลาง ขึ้นตรงกับเจ้าคณะกรุงเทพมหานคร 
              เป็นผู้แต่งตั้งโดยตรง พระวินยาธิการส่วนกลางนี้ สามารถออกตรวจได้ทั่ว 
              กทม. ทั้งสองประเภทนี้จะต้อง ทำหน้าที่ตรวจตรา ชี้แจง แนะนำพระภิกษุ 
              สามเณรให้ปฏิบัติชอบตามพระธรรมวินัย และนำพาพระภิกษุสามเณรผู้ประพฤติฝ่าฝืน 
              มอบให้ผู้ปกครองสงฆ์ในเขตนั้น ๆ แล้วแต่กรณีพิจารณา ตำแหน่งนี้ไม่มีการเปิดรับสมัคร 
              แต่จะเป็นการคัดเลือก โดยดูจากคุณสมบัติของพระภิกษุที่สามารถจะเป็นพระวินยาธิการได้นั้น 
              ต้องมีพรรษาพ้น ๕ พรรษา มี ความรู้นักธรรมชั้นเอก มีร่างกายสมบูรณ์ 
              ไม่ทุพพลภาพ และจะต้องได้รับการคัดเลือกจากเจ้าอาวาส เจ้าคณะแขวง เจ้าคณะเขต 
              จนมาถึงระดับเจ้าคณะจังหวัด </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระที่ได้รับการแต่งตั้งเป็นพระวินยาธิการ 
              จะได้รับบัตรประจำตัว ซึ่งมีวาระ ๑ ปี เมื่อสิ้นสภาพการเป็นพระวินยาธิการ 
              ตามวาระ แต่มีผลงานจะได้รับการแต่งตั้งให้เป็นพระวินยาธิการใหม่ได้อีก 
              โดยต่ออายุบัตรให้ นอกจากพ้นตามวาระปกติ แล้วยังพ้นสภาพต่อเมื่อพ้นจากการเป็นพระภิกษุ 
              ลาออก มรณภาพ และเจ้าคณะผู้แต่งตั้งสั่งให้ออก </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระครูศรีรัตนคุณ 
              เจ้าคณะเขตบางซื่อ เจ้าอาวาสวัดแก้วฟ้าจุฬามณี กทม. หัวหน้าพระวินยาธิการส่วนกลาง 
              กล่าวว่า &quot;การที่พระสงฆ์รูปใดจะมาเป็นพระวินยาธิการได้นั้น จะต้องมีความเสียสละ 
              ต้องทำงานเพื่อพระพุทธศาสนาจริง ๆ เพราะไม่ได้รับปัจจัย หรือเงินเดือนใด 
              ๆ ทั้งสิ้น&quot; </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พร้อมกันนั้นท่านได้เล่าถึงการทำงานของพระวินยาธิการ 
              ว่าจะต้องประสานกับ ๒ หน่วยงาน คือ สำนักงานพระพุทธศาสนาแห่งชาติ และเจ้าหน้าที่ตำรวจในพื้นที่แล้วแต่กรณี 
              การปฏิบัติหน้าที่ของพระวินยาธิการนั้น เปรียบเสมือนแนวหน้าออกไปพบกับปัญหา 
              ออกไปตรวจดูพื้นที่อย่างน้อย ๓-๔ วันต่อสัปดาห์ หรือออกตรวจทุกวันได้ยิ่งดี 
              โดยไม่ปล่อยให้เกิดเรื่องขึ้นมาก่อน เมื่อออกไปตรวจพื้นที่หรือพบพระผู้ประพฤติปฏิบัติไม่ถูกต้อง 
              ในเขตใดก็ตาม จะต้องนำพระรูปนั้นไปพบเจ้าคณะผู้ปกครองเขตนั้น ๆ เพื่อให้เจ้าคณะเขตได้สอบสวนว่ามาจากที่ไหนอย่างไร 
              เมื่อได้ข้อเท็จจริงแล้วก็อยู่ในดุลพินิจของ เจ้าคณะเขตจะพิจารณาลงโทษ 
              </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;พระวินยาธิการปฏิบัติงานคล้าย 
              ๆ กับตำรวจเหมือนกัน แต่ว่าบทลงโทษของ เรานั้น ถ้าเป็นการผิดเล็ก ๆ 
              น้อย ๆ เราก็ว่ากล่าวถวายคำแนะนำ ให้ประพฤติตัวเสียใหม่ แต่ถ้าเป็นความผิดที่มากกว่านี้ 
              เช่น มาปักกลดในสถานที่ที่ไม่ถูกต้องหรือมาบิณฑบาตยืนปักหลักอยู่กับที่ 
              ประพฤติปฏิบัติติดต่อกันหลาย ๆ ครั้ง ก็จะภาคทัณฑ์ และถ้ากล่าวตักเตือนแล้วยังไม่เชื่อ 
              ขั้นสุดท้ายก็ต้องให้สละสมณเพศ หรือลาสิกขาไป แต่บางกรณีมีผู้ไม่ยอมรับผิด 
              ก็จะมีการสอบสวน โดยดูใบสุทธิ สอบถามที่มาที่ไป แล้วบันทึกถ้อย คำไว้ 
              ซึ่งจะทำให้เราวินิจฉัยได้ว่า ภิกษุรูปนั้นเป็นพระจริงหรือพระปลอม&quot; 
              หัวหน้าพระวินยาธิการส่วนกลางเล่าต่อว่า &quot;ปัจจุบันพระวินยาธิการมีทั้งในกรุงเทพฯ 
              และปริมณฑล ประมาณ ๒๐๙ รูป ทำให้การปกครองในด้านต่าง ๆ ดีขึ้น จากเมื่อก่อนนี้จะมีญาติโยมมาร้องเรียนว่า 
              มีพระสงฆ์นำลูกนิมิตมาตั้งท้ายรถกระบะ แล้วก็ประกาศให้ญาติโยมมาทำบุญปิดทองลูกนิมิตเยอะมาก 
              อีกกรณีหนึ่ง คือ นำถังผ้าป่ามาตั้งไว้ตามห้างร้านต่าง ๆ เสร็จแล้วก็กลับมาเก็บ 
              แต่เดี๋ยวนี้ไม่ค่อยมี เรียกว่า การปฏิบัติงานของพระวินยาธิการได้ผล 
              จนพระผู้ใหญ่หลายรูปก็กล่าวชม&quot;</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ส่วนอุปสรรคการทำงานที่ผ่านมานั้น 
              พระครูศรีรัตนคุณ กล่าวว่า &quot;จะว่าเป็นอุปสรรคก็ไม่เชิงทีเดียว 
              เพราะพระวินยาธิการที่ออกทำงาน ทำด้วยความเสียสละ เรียกว่า ทำงานกันตลอด 
              ๒๔ ชั่วโมง ไม่มีเวลาหยุดเหมือนทางราชการ บางครั้งมีญาติโยมโทรมาก็ต้องออกไป 
              ไม่ว่าจะมืด ค่ำแค่ไหน เพื่อไปตรวจดูให้เห็นว่าที่โยม แจ้งมานั้นเป็นพระจริงหรือพระปลอม 
              </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;การทำงานของอาตมานั้น 
              เมื่อผู้บังคับบัญชาได้มอบความไว้วางใจให้ อาตมาก็ทำงานเต็มกำลังความสามารถ 
              ทำด้วยความเสียสละ ขอให้งานที่ได้รับมอบหมายสำเร็จตามที่ต้องการ อาตมาก็พอใจแล้ว 
              ไม่คิดว่าจะต้องได้รับผลตอบแทนแต่อย่างใด&quot;</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ด้านพระครูปลัดอารยเดช 
              รองเจ้าอาวาสวัดทอง กทม. พระวินยาธิการเขตบางพลัด เล่าว่า ปฏิบัติหน้าที่พระวินยาธิการมาตั้งแต่ปี 
              พ.ศ. ๒๕๓๒ ส่วนใหญ่เรื่องที่ได้รับร้องเรียนการทำผิดของพระภิกษุ สามเณร 
              จะเป็นเรื่องการออกบิณฑบาตที่ ขาดความสำรวม การปักกลดไม่เป็นที่เป็น 
              ทาง การปลอมบวช และทำการเรี่ยไรโดย ไม่ได้รับอนุญาต &quot;ในเขตของอาตมา 
              ปัญหาที่เกิดขึ้นส่วนมากจะเป็นการบิณฑบาตเวียนเทียน คือ การที่ญาติโยมทำบุญแล้ว 
              พระนำไปขายให้กับร้านค้า แล้วกลับมารับบาตรอีก ซึ่งไม่ถูกต้อง เป็นอาจารไม่สมควรแก่สมณวิสัย 
              ก็จะนิมนต์พระรูปนั้นไปสอบสวน แล้วถวายคำแนะนำ ถ้ากลับมาทำอีกก็จะภาคทัณฑ์ 
              จนถึงให้ลาสิกขา&quot; </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;รองเจ้าอาวาสวัดทองกล่าวว่า 
              &quot;การมาทำงานตรงนี้ต้องทำด้วยความสมัครใจ ปัญหาที่เกิดขึ้นส่วนมากจะเป็นเหตุการณ์เฉพาะหน้า 
              ต้องมีสติ รู้จักควบคุมอารมณ์ ต้องประสานงานกับหน่วยงานต่าง ๆ ไม่ว่า 
              จะเป็นเจ้าหน้าที่ตำรวจในพื้นที่ เจ้าหน้าที่สำนักพุทธฯ รวมไปถึงเจ้าคณะผู้ปกครอง 
              เพื่อให้งานสำเร็จลุล่วงด้วยดี เรื่องที่ทำให้ญาติโยมมองเห็นว่าพระประพฤติปฏิบัติไม่เหมาะสมนั้นคือ 
              พวกปลอมบวช ซึ่งเป็นอันตรายต่อพระพุทธศาสนามากที่สุด เพราะไม่ใช่พระจริง 
              แค่โกนหัวและเอาผ้าเหลืองมาห่ม ญาติโยมก็ไม่รู้ว่าเป็นพระจริงหรือปลอม 
              แต่ที่จริงไม่ใช่พระ&quot; </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font color="#FF0000"><b>&quot;เท่าที่อาตมาปฏิบัติงานมา 
              ๑๐ กว่าปี มีถึง ๘๐-๙๐ เปอร์เซ็นต์ ที่เจอแล้วไม่ใช่พระ อาตมาเคยถามเขาว่า 
              ทำไมจะต้องปลอมมาเป็นพระ เขาบอกว่ายากจน ไม่รู้จะไปทำอะไร และทางนี้เป็นทางที่หาเงินได้ง่าย 
              เป็นงานเบา งานสบาย บางจังหวัดเขาจะ ยกกันมาเป็นหมู่บ้านเลยนะ แล้วก็มาโกน 
              หัวห่มผ้าเหลือง มาเช่าบ้านอยู่ และออก เรี่ยไรเงินประชาชน&quot; </b></font></font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;อย่างไรก็ตาม 
              พระครูปลัดอารยเดช บอกว่า ภาพรวมของพระสงฆ์ไทยในยุคปัจจุบันก็ยังประพฤติปฏิบัติเรียบร้อยดีอยู่ 
              มีเพียงส่วนน้อยที่ประพฤติปฏิบัติไม่ถูกต้อง ฝ่าฝืนกฎระเบียบ &quot;อาตมาก็อยากจะฝากส่วนน้อยที่ยังไม่มีจิตสำนึกนี้ 
              ให้มีจิตสำนึก อย่าได้ทำอะไรให้มันเกินเลยกว่าที่ควรจะเป็น เพื่อรักษาสถาบันของชาติ 
              ศาสนา และพระมหากษัตริย์ ไว้ให้คงอยู่สืบไป&quot; </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;นายกนก 
              แสนประเสริฐ ผอ.ส่วนคุ้ม ครองพระพุทธศาสนา สำนักงานพระพุทธศาสนาแห่งชาติ 
              กล่าวว่า สำนักพุทธฯ มีเจ้าหน้าที่ที่ทำงานร่วมกับพระวินยาธิการ ประมาณ 
              ๑๖ คน ในการออกตรวจตราใน ทุกพื้นที่ที่เกิดเรื่อง &quot;ที่ผ่านมาสำนักพระพุทธฯเอง 
              ได้รับเรื่องร้องเรียนกล่าวหาพระสงฆ์ จากพุทธศาสนิกชน ว่าพระสงฆ์ประพฤติปฏิบัติย่อหย่อนต่อพระธรรมวินัย 
              และประพฤติปฏิบัติไม่เอื้อเฟื้อต่อกฎ ระเบียบ คำสั่งคณะสงฆ์ อย่างเช่น 
              การบิณฑบาตขาดความสำรวม, ทำการเรี่ยไรโดยไม่ได้รับอนุญาต, ปักกลดในย่านชุมชน, 
              พักค้างแรมตามบ้านเรือน, นุ่งห่มจีวรไม่เรียบร้อย ขณะบิณฑบาต และเที่ยวเตร่เร่ร่อน 
              เรื่องนี้สำนักพุทธฯได้ทำหนังสือข้อเสนอข้อคิด เห็นไปยังเจ้าคณะจังหวัดทุกจังหวัด 
              คือ ให้ เจ้าคณะผู้ปกครองสงฆ์ กวดขันสอดส่องดูแลพระภิกษุสามเณรในปกครองให้ประพฤติปฏิบัติตามพระธรรมวินัยอย่างเคร่งครัด 
              มีจริยวัตรที่ดีงาม เป็นที่ตั้งแห่ง ความเลื่อมใสศรัทธาของประชาชน 
              และให้เจ้าคณะผู้มีหน้าที่รับผิดชอบปกครองพระสงฆ์ในสังกัดให้เป็นไปโดยเรียบร้อย 
              หากพบว่ามีพระสงฆ์ประพฤติปฏิบัติผิดพระธรรมวินัย ระเบียบหรือคำสั่งคณะสงฆ์ 
              หรือผู้แต่งกายเลียนแบบพระสงฆ์ ต้องรีบ พิจารณาโทษอย่างฉับไว และจริงจัง 
              เพื่อกำจัดอลัชชีให้หมดไป&quot; </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ผอ.ส่วนคุ้มครองพระพุทธศาสนา 
              กล่าวต่อว่า พระอุปัชฌาย์ต้องเข้มงวดกวดขันการตรวจสอบประวัติ คุณสมบัติผู้ที่เข้ามาขอบรรพชาอุปสมบทให้ถูกต้องตาม 
              พระธรรมวินัย การให้บรรพชาอุปสมบทแก่กุลบุตรให้ยึดหลักและถือปฏิบัติตามกฎมหาเถรสมาคม 
              ฉบับที่ ๑๗ (พ.ศ. ๒๕๓๖) ว่าด้วยการแต่งตั้งถอดถอนพระอุปัชฌาย์ และให้พระอุปัชฌาย์อบรมสั่งสอนให้รู้หลักธรรมและปฏิบัติตามพระธรรมวินัย 
              โดยจะต้องดูแลให้ครบ ๕ ปี ตามกฎมหาเถรสมาคม ฉบับที่ ๑๗ หากมีความจำเป็น 
              เมื่อบรรพชาอุปสมบทแล้วจะขอไปอยู่ที่วัดอื่น พระอุปัชฌาย์จะต้องฝากเจ้าอาวาส 
              วัดนั้นปกครองดูแลสั่งสอนแทน </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;นอกจากนี้ 
              นายกนก แสนประเสริฐ บอกว่า ยังมีกรณีที่เป็นอันตรายต่อพระศาสนามากที่สุดคือ 
              บุคคลที่ปลอมบวชเข้า มาอาศัยผ้าเหลืองเพื่อเรี่ยไรเงินจากชาว บ้าน 
              ซึ่งกรณีนี้จะต้องประสานงานกับเจ้าหน้าที่ตำรวจในการเข้าจับกุมเพื่อดำเนินคดี 
              ซึ่งมีความผิดตามประมวลกฎหมายอาญา มาตรา ๒๐๘ บัญญัติว่า 'ผู้ใดแต่งกาย 
              หรือใช้เครื่องหมายที่แสดงว่าเป็นภิกษุสามเณร นักพรต หรือนักบวช ในศาสนาใด 
              โดยมิชอบ เพื่อให้บุคคลอื่นเชื่อว่าตนเป็นบุคคล เช่นว่านั้น ต้องระวางโทษจำคุกไม่เกินหนึ่ง 
              ปี หรือปรับไม่เกินสองพันบาท หรือทั้งจำทั้งปรับ'ทั้งนี้ จากการตรวจตราพระภิกษุสามเณรที่มีอาจารไม่สมควรแก่สมณวิสัยในเขตกรุงเทพและปริมณฑล 
              </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ในปี 
              ๒๕๔๕ พบว่า มีภิกษุสามเณรที่มีอาจารไม่สมควรแก่ สมณวิสัย จำนวน ๕๗๑ 
              รูป โดยเจ้าหน้าที่ได้ถวายคำแนะนำให้ปฏิบัติให้ถูกต้องตาม ระเบียบวินัยสงฆ์ 
              จำนวน ๒๑๙ รูป นำมอบ เจ้าคณะผู้ปกครองสงฆ์ทำการตรวจสอบ และภาคทัณฑ์ไว้จำนวน 
              ๒๘๘ รูป และให้ลาสิกขา ๖๔ รูป </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ส่วนในปี 
              ๒๕๔๖ มีภิกษุ สามเณรที่มีอาจารไม่สมควรแก่สมณวิสัย จำนวน ๓๓๘ รูป โดยเจ้าหน้าที่ได้ถวายคำแนะนำให้ปฏิบัติให้ถูกต้องตามระเบียบวินัยสงฆ์ 
              จำนวน ๒๖๒ รูป นำมอบเจ้า คณะผู้ปกครองสงฆ์ทำการตรวจสอบ และภาคทัณฑ์ไว้จำนวน 
              ๕๐ รูป และให้ลาสิกขา ๒๖ รูป และหากท่านใดพบเห็นพระภิกษุที่มีอาจารไม่เหมาะกับสมณสารูป 
              แจ้งได้ที่ โทร. ๐-๒๒๔๓-๗๗๑๕.. </font></p>
            <p align=JUSTIFY><font face="MS Sans Serif" size="3"><br>
              <b>จรรยาบรรณของพระวินยาธิการ</b><br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๑. 
              ต้องมีความอดทน อดกลั้น ใจเย็น และสุขุมรอบคอบ <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๒. 
              ต้องมีความรับผิดชอบต่อหน้าที่ รักหน้าที่ และปฏิบัติตามหน้าที่ โดยหน้าที่เป็นสำคัญ 
              <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๓. 
              ต้องเห็นประโยชน์ส่วนรวมเป็นใหญ่ และเสียสละ <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๔. 
              ต้องให้ความเคารพ ความยำเกรง และเชื่อฟังผู้บังคับบัญชา <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๕. 
              ต้องพร้อมที่จะปฏิบัติหน้าที่อยู่เสมอ และพร้อมที่จะปฏิบัติตามคำสั่งของผู้บังคับบัญชาที่สั่งแล้วโดยชอบด้วย 
              พระธรรมวินัย กฎหมาย และกฎมหาเถรสมาคม <br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๖. 
              ต้องสุภาพอ่อนโยน นิ่มนวล ใช้ปิยวาจา และมีสมณสัญญาเพียบพร้อม<br>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๗. 
              ต้องปฏิบัติงานเพื่องาน เพื่อการคณะ และเพื่อพระพุทธศาสนาอย่างแท้จริง</font></p>
            <p align=JUSTIFY><font face="MS Sans Serif" size="3"><br>
              ที่มา ผู้จัดการออนไลน์ <br>
              http://www.meeboard.com/view.asp?user=tipprapan&amp;groupid=4&amp;rid=23&amp;qid=3<br>
              </font></p>
            <p align=JUSTIFY><font face="MS Sans Serif" size="3"><br>
              </font></p>
            <p align="center"><font face="MS Sans Serif" size="3"><br>
              ************************** </font></p>
            <p align="center"><a href="index.html"><img src="tem/icon_home.jpeg" width="55" height="47" border="0"></a></p>
            <p align="left"><font face="MS Sans Serif" size="3"><a href="index.htm">กลับไปหน้า 
              Web วัดท่าไทร</a><br>
              <a href="../www.songpak16.com">ไป Web สำนักงานเจ้าคณะภาค ๑๖<br>
              </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></p>
          </td>
        </tr>
        </tbody> 
      </table>
      <div align="left"> 
        <p align=center>&nbsp;</p>
      </div>
    </td>
  </tr>
  <tr> 
    <td> 
      <div align="center"></div>
    </td>
  </tr>
</table>
<p align="CENTER">&nbsp; </p>
</body>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
</html>
