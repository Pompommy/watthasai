<html>

<!-- Mirrored from www.songpak16.com/aticle/ban_pra.html by HTTrack Website Copier/3.x [XR&CO'2005], Fri, 06 Aug 2010 21:29:04 GMT -->
<head>
<title>แบนหลวงป๋า ขึ้นเทศน์วันนี้ รุมสวดรัฐปิดปาก ยิ่งกว่ายุค &quot;สฤษดิ์&quot;</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top" height="4196"> 
      <table width="95%" border="0" align="center" cellpadding="0" cellspacing="0">
        <tr> 
          <td valign="top" height="575">
<table cellspacing=0 cellpadding=15 width="100%" border=0>
              <tbody> 
              <tr> 
                <td> 
                  <p align=JUSTIFY><font size="+3" face="MS Sans Serif" color="#FF0000">แบนหลวงป๋า 
                    ขึ้นเทศน์วันนี้ </font><font size="+3" face="MS Sans Serif"><br>
                    <font color="#000000">รุมสวดรัฐปิดปาก ยิ่งกว่ายุค "สฤษดิ์" 
                    </font></font></p>
                  <p align=JUSTIFY><font size="-1" face="MS Sans Serif"><a 
            href="../../www.komchadluek.net/news/2004-07-18/p1-4353228.html" 
            target=_blank>คม ชัด ลึก ฉบับวันอาทิตย์ที่ ๑๘ กรกฎาคม พ.ศ. ๒๕๔๗</a></font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;รุมประณามรัฐห้ามพระเทศน์ 
                    "หลวงพ่อปัญญา" ระบุแม้ "สฤษดิ์" เคยให้เขียนส่งก่อนเทศน์ก็ไม่ทำ 
                    พระพยอมติงเหมือนฆ่าปราชญ์ของแผ่นดิน ล่าสุด "หลวงป๋า" ถูกเบรกออกวิทยุวันอาทิตย์นี้ 
                    "สุภิญญา" ชี้รัฐคิดแบบอำนาจนิยมที่ห้ามใครขัด เพราะทุกนโยบายของรัฐสวนทางหลักธรรม 
                    จึงทนฟังไม่ได้ </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ความคืบหน้ากรณีเจ้าหน้าที่รัฐออกโรง 
                    "เซ็นเซอร์" การเทศน์ของพระสงฆ์ หลังผู้บริหารประเทศแสดงความไม่พอใจ 
                    เนื่องจากพระภาวนาวิสุทธิคุณ เจ้าอาวาสวัดหลวงพ่อสดธรรมกายาราม 
                    เทศน์ออกอากาศในรายการ "ปาฐกถาธรรม" ที่ออกอากาศทางสถานีวิทยุกระจายเสียงแห่งประเทศไทย 
                    เมื่อเวลา 08.00 น. วันอาทิตย์ที่ ๒๐ มิ.ย. ในหัวข้อ "ธรรมาภิบาล" 
                    จนทำให้ข้าราชการกรมประชาสัมพันธ์ออกมาแก้ข่าวว่า เป็นการห้ามเนื่องจากเป็นช่วงเฉลิมพระชนมพรรษาสมเด็จพระนางเจ้าฯ 
                    พระบรมราชินีนาถ </font></p>
                  <p align=JUSTIFY><font color="#990000" face="MS Sans Serif" size="3"><b><font size="4">เบรก 
                    "หลวงป๋า" เทศน์ตั้งแต่อาทิตย์นี้ </font></b></font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ผู้สื่อข่าวรายงานว่า 
                    ตลอดทั้งวันเสาร์ที่ ๑๗ ก.ค. ได้มีญาติโยมศิษยานุศิษย์พระภาวนาวิสุทธิคุณ 
                    หรือหลวงป๋า โทรศัพท์เข้ามาสอบถามถึงเรื่องการถูกห้ามเทศน์ออกอากาศอย่างต่อเนื่อง 
                    โดยเฉพาะคำถามสำคัญคือ เช้าวันอาทิตย์ที่ ๑๘ ก.ค.นี้ จะมีการเทศน์ออกอากาศต่ออีกหรือไม่ 
                    ซึ่งได้มีการแจ้งกลับไปว่า เจ้าหน้าที่สถานีวิทยุแห่งประเทศไทย 
                    ได้ทำหนังสือระบุว่า ในช่วงนี้จะไม่มีการนิมนต์หลวงป๋าไปเทศนา 
                    โดยไม่มีการกำหนด ทำให้หัวข้อที่หลวงป๋าเตรียมไว้เทศน์ในเรื่องซีอีโอ 
                    ไม่มีโอกาสนำเสนอต่อไป</font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;อย่างไรก็ดี 
                    ผู้สื่อข่าว "คม ชัด ลึก" ได้ติดต่อสอบถามไปยังพระภาวนาวิสุทธิคุณ 
                    ได้รับคำอธิบายว่า ความจริงแล้วเรื่องซีอีโอนั้น ไม่ได้กล่าวถึงการทำงานของรัฐบาลแต่เพียงอย่างเดียว 
                    แต่ยังกล่าวถึงการทำงานของภาคเอกชน รัฐวิสาหกิจ องค์กรทางสังคม 
                    รวมทั้งวัดด้วย อย่างที่วัดหลวงพ่อสดธรรมกายาราม ก็ใช้หลักการซีอีโอมาบริหาร 
                    มาจัดการ ซึ่งหลักซีอีโอนั้น ประกอบด้วย ถูกต้อง เหมาะสม บริสุทธิ์ 
                    และยุติธรรม หลักเหล่านี้อยู่ในหลักธรรมคำสั่งสอนของพระพุทธเจ้า 
                    เช่น ในข้อความบริสุทธิ์นั้น การทำงานต้องไม่มีความลำเอียง เพราะเหตุความรักใคร่หรือเพราะเหตุความไม่ชอบขี้หน้ากัน 
                    </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">ยันพระก็รักชาติไม่แพ้คนอื่น</font></b></font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;หลวงป๋า 
                    ยืนยันว่า การแสดงปาฐกถาธรรมเป็นการวิเคราะห์ปัญหาสังคม ไม่ได้มีเจตนาวิพากษ์วิจารณ์การเมือง</font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"อาตมาเป็นนักวิจัยมาก่อน 
                    ได้วิจัยปัญหาทางสังคม โดยใช้เหตุปัจจัยและหลักธรรมเข้าไปแก้ปัญหา 
                    การแสดงปาฐกถาต่อคนหมู่มาก แน่นอนที่สุดว่า มันต้องไม่ถูกใจใครบางคน 
                    แต่อาตมาไม่มีเจตนา อาตมาเป็นพระก็รักประเทศชาติไม่แพ้คนอื่น" 
                    หลวงป๋า กล่าว</font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระภาวนาวิสุทธิคุณ 
                    กล่าวด้วยว่า เมื่อเห็นสิ่งใดผิดไปจากศีลจากธรรม ก็ต้องชี้แนะเตือนสติ 
                    ถ้าพระไม่ทำหน้าที่ แล้วใครจะทำ การแสดงปาฐกถาธรรมจำเป็นอย่างยิ่ง 
                    ต้องยกปัญหาและเหตุการณ์ในสังคมมาใส่หลักธรรม เช่น ชี้ให้เห็นโทษของการหลงในกาม 
                    การติดในอบายมุข การเที่ยวเตร่ค้าประเวณี ปัญหาเหล่านี้ล้วนแก้ได้ด้วยหลักธรรมของพระพุทธเจ้า 
                    มันขึ้นอยู่กับว่าจะหยิบมาใช้หรือเปล่า</font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สำหรับการแสดงปาฐกถาธรรมของหลวงป๋านั้น 
                    ตลอดระยะเวลาที่ผ่านมา ทั้งหน่วยงานภาครัฐและเอกชนได้มีการนิมนต์ท่านให้ไปแสดงธรรมอยู่เป็นประจำ 
                    ล่าสุดผู้ว่าฯกาญจนบุรี ได้นิมนต์ไปแสดงปาฐกถาธรรมเรื่องซีอีโอให้ข้าราชการ 
                    และหน่วยงานที่เกี่ยวข้องกว่า 1,000 คนฟังด้วย นอกจากนี้ยังมีวัดต่างได้นิมนต์ไปแสดงปาฐกถาธรรมเรื่องการจัดการบริหารวัดแบบซีอีโอเช่นกัน</font></p>
                  <p align=JUSTIFY><font face="MS Sans Serif" size="3"><b><font color="#990000" size="4">"หลวงพ่อปัญญา" 
                    ไม่เคยเจอ</font></b></font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>หลวงพ่อปัญญานันทภิกขุ</b> 
                    เจ้าอาวาสบอกว่า ตลอดชีวิตของการเป็นพระนักเทศน์ ไม่เคยเขียนต้นฉบับเลยสักครั้งเดียว 
                    แม้กระทั่งในสมัยจอมพลสฤษดิ์ ธนะรัชต์ เป็นนายกรัฐมนตรี ที่ออกคำสั่งให้พระเขียนต้นฉบับออกอากาศส่งให้รัฐบาลตรวจก่อน 
                    แต่ก็ไม่เคยคิดจะเขียน ซึ่งก็สามารถเทศน์ได้มาถึงทุกวันนี้ แต่ก็ครั้งหนึ่งเคยถูกห้ามเทศน์ออกอากาศ 
                    แต่กรมประชาสัมพันธ์ทนเสียงด่าจากผู้ฟังไม่ไหว จึงไปนิมนต์กลับมาเทศน์เช่นเคย 
                    </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"ตลอดระยะเวลาที่ผ่านมา 
                    ถ้ามีเหตุการณ์เกี่ยวข้องกับการเมืองใดน่าสนใจก็จะยกมาเป็นตัวอย่าง 
                    อาตมาเคยเทศน์สอนมาหลายรัฐบาล ส่วนจะเทศน์เรื่องใดนั้นสุดแท้แต่เหตุการณ์การเมืองในช่วงนั้นๆ 
                    แต่ก็ไม่เคยมีปัญหาถึงกับห้ามเทศน์ที่มีเนื้อหาเกี่ยวข้องกับรัฐบาลเลย 
                    ถ้าให้เทศน์ช่วงนี้ อาตมาก็ยกตัวอย่างเรียนการปิดโรงเรียนเพื่อประชุมเอดส์ว่า 
                    ไม่รู้เหมือนกันว่าเขาใช้โรงเรียนเป็นที่ประชุมเอดส์โลกหรืออย่างไรถึงต้องสั่งปิดโรงเรียน 
                    เหมือนก่อนหน้านี้ที่สั่งปิดโรงเรียนเพื่อประชุมเอเปค แล้วเขาประชุมที่โรงเรียนหรือเปล่า" 
                    หลวงพ่อปัญญา กล่าวและว่า </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;การเทศน์ของพระ 
                    เกิดขึ้นหากผู้นำประเทศเผลอเดินออกนอกลู่นอกทาง ไม่อยู่ในศีลยึดมั่นในธรรม 
                    ก็ต้องมีการเตือนสติกันบ้าง ในฐานะประชาชนก็เป็นเจ้าของประเทศคนหนึ่งต้องบอกต้องเตือน 
                    ถ้าห้ามไม่ให้บอกไม่ให้เตือนถือว่ากีดกันเสรีภาพของมนุษย์ เป็นเรื่องที่ไม่ถูกต้อง 
                    ยิ่งถ้ามีการตัดเสียงดูดเสียงในช่วงการแสดงปาฐกถาที่เกี่ยวข้องกับการบริหารบ้านเมืองของรัฐบาล 
                    ยิ่งเป็นเรื่องไม่ถูกต้องเข้าไปใหญ่ ถือว่าไม่รับฟังคำเตือนของมหาชน 
                    เพราะพระนักเทศน์ถือว่าเป็นคนพิเศษของมหาชน </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"พระมีหน้าที่สอนคนทุกคน 
                    นายกรัฐมนตรี รัฐมนตรี ก็เป็นคนธรรมดาที่ยังไม่สิ้นกิเลส หากเห็นว่าออกนอกลู่นอกทางพระก็เตือน 
                    คนที่ถูกเตือนก็ควรรับฟัง อย่ารังเกียจ ถ้าหากไม่รับฟังแสดงว่ายังโง่อยู่ 
                    พระเตือนอย่าไปโกรธพระ ถ้าพระไม่เตือนแล้วใครจะเตือน เพราะทุกคนล้วนแต่มีการศึกษากันด้วยการทั้งนั้น 
                    มีการศึกษาไม่ได้หมายความว่าจะมีปัญญาและมีสติ คนมีการศึกษาแต่ด้อยปัญญาและไร้สติก็มีถมไป" 
                    หลวงพ่อปัญญา กล่าว </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">แนะใช้ธรรมะแก้ปัญหา</font></b> 
                    </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สำหรับความสำคัญของหลักธรรมาภิบาลนั้น 
                    หลวงพ่อปัญญาอธิบายให้ฟังว่า เป็นหลักการใช้ธรรมรักษา เพื่อแก้ไขปัญหาและเหตุการณ์เลวร้ายต่างๆ 
                    รักษาคน รักษาชาติ รักษาประเทศ ถ้าไม่มีธรรมะปัญหาต่างๆ ก็จะเลอะไปหมดทั้งประเทศ 
                    คนไม่มีธรรมะเหมือนสัตว์เดรัจฉาน ไม่มีระเบียบ ไม่มีกฎเกณฑ์ 
                    เพราะกฎหมายที่ใช้ควบคุมสังคมทุกวันนี้ก็มาจากหลักธรรมะทั้งสิ้น 
                    คนที่ทำผิดกฎหมายคือคนไร้ธรรมะ ไม่มีความละอายต่อบาป </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"ทุกวันนี้ 
                    ธรรมะของประเทศไทยเกือบไม่หลงเหลืออยู่แล้ว ถือว่าเป็นยุคอบายมุขครองเมือง 
                    เล่นการพนันเต็มเมือง ขี้เมาเต็มเมือง ความสุรุ่ยสุร่ายเต็มเมืองความเกียจคร้านเต็มเมือง 
                    ความสนุกสนานทางกามอารมณ์เต็มเมือง ซ่องเต็มบ้าน อาบ อบ นวด 
                    เต็มเมือง สิ่งเหล่านี้เราต้องควบคุมให้อยู่ในกรอบของศีลธรรม 
                    อย่างเห็นแก่เงินอย่าเห็นแก่ได้" หลวงพ่อปัญญา กล่าวและว่า </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ขอฝากธรรมถึงรัฐบาลด้วยว่า 
                    พระเจ้าแผ่นดินตั้งแต่อดีตถึงปัจจุบันยังต้องมีปุโรหิต หรือองคมนตรีคอยช่วยเหลือบริหารข้าราชการแผ่นดิน 
                    เมื่อถึงวันสำคัญทางศาสนาก็นิมนต์พระไปเทศน์ให้ฟัง พระสงฆ์ถือว่าเป็นปุโรหิตของประเทศชาติ 
                    มีหน้าที่คอยเตือนสติประชาชน รัฐบาลก็มาจากประชาชน ถ้าพระให้สติรัฐบาลไม่ได้ 
                    ก็ถือว่ารัฐบาลเสียสติ ไม่สมควรจะอยู่ในตำแหน่งผู้นำอีกต่อไป 
                    คนไม่เชื่อฟังพระมีแต่จะเสื่อมถอย เพราะพระเตือนด้วยความเมตตากรุณา 
                    ไม่ได้มุ่งร้ายต่อใคร </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">"พระพยอม" 
                    ติงอย่าฆ่าปราชญ</font></b><font color="#990000" size="4">์</font></font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ในขณะที่<b>พระพิศาลธรรมพาที 
                    </b>หรือพระพยอม กัลยาโณ เจ้าอาวาสวัดสวนแก้ว บอกว่า ถ้าห้ามพระเทศน์เตือนสตินักการเมืองและผู้บริหารประเทศ 
                    ก็น่าจะเรียกว่ายุคฆ่านักปราชญ์ของแผ่นดิน ซึ่งในอดีตนั้นจะมีพราหมณ์ 
                    ปุโรหิตเป็นที่ปรึกษาพระราชา ซึ่งแสดงให้เห็นว่าผู้ที่เป็นพระราชายังต้องมีคนคอยเตือนสติไม่ให้ลุแก่อำนาจ 
                    คนในรัฐบาลก็เป็นปุถุชนคนสามัญธรรมดา ถ้าไม่มีใครเตือนสติก็อาจจะทำให้เห็นกงจักรเป็นดอกบัว 
                    เห็นผิดเป็นชอบ ในที่สุดก็จะทำให้ประเทศไทยล่มจม </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"การแสดงปาฐกถาของพระนั้น 
                    ส่วนใหญ่จะพูดเพื่อเตือนสติพุทธศาสนิกชนคนฟังทั้งประเทศ พระไม่ได้เจาะจงเทศน์สอนคนใดคนหนึ่ง 
                    ถ้าฟังดีๆ และนำไปคิดนำไปใช้ก็ได้ประโยชน์มหาศาล เว้นเสียแต่ว่าคนฟังนั้นจะมีอคติหรือเป็นคนตรงกันข้ามกับคำสอนของพระก็จะรู้สึกโกรธเป็นธรรมดา 
                    เมื่อโกรธก็จะกลายเป็นความเกลียด ในที่สุดก็จะกลายเป็นความแค้นบันดาลโทสะ" 
                    พระพยอม กล่าวและว่า นักการเมืองทุกคนล้วนมีการศึกษา มีวุฒิภาวะที่จะเรียนรู้ธรรมะ 
                    ซึ่งสิ่งสำคัญของนักการเมือง คือการใช้ปัญญาและสติแก้ไขปัญหาของชาติ 
                    การรับฟังความคิดเห็นโดยเฉพาะการติติงถือว่าเป็นผลดีมากกว่าผลเสีย 
                    </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">"มหาต่วน" 
                    ติงทำให้ไร้ประโยชน์ </font></b></font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ด้าน 
                    <b>พระมหาต่วน</b> อดีตรองอธิการบดีฝ่ายประชาสัมพันธ์ต่างประเทศ 
                    มหาจุฬาลงกรณ์ราชวิทยาลัย (มจร.) ให้ข้อคิดว่า การกระทำเช่นนั้น 
                    ก็เหมือนฆราวาสเป็นคนกำหนดหัวข้อ ตรวจสอบต้นฉบับเอง ก็ทำไมไม่เทศน์เสียเองเลย 
                    เพราะเมื่อมีการควบคุมเช่นนี้ก็ทำให้ผู้ฟังจะไม่ได้ประโยชน์อะไรเลย 
                    เพราะพระยึดหลักการเทศน์ คือเทศน์ให้ถูกจริตของผู้ฟัง การเทศน์ให้ถูกจริตนั้นก็ต้องเอาเหตุการณ์ใกล้ตัว 
                    ไม่ว่าจะเป็นปัญหาสังคม เศรษฐกิจ และการเมือง มาประกอบ ถ้าเทศน์เรื่องธรรมะล้วนๆ 
                    ใครจะฟัง เทศน์แบบนี้ถือว่าเป็นศิลปะในการเทศน์ </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ถ้าห้ามไม่ให้พระเทศน์เกี่ยวกับการเมืองเป็นเรื่องไม่สมควรอย่างยิ่ง 
                    ถ้าห้ามพระไม่ให้ยุ่งการเมือง การเมืองก็ต้องไม่ยุ่งเรื่องของพระด้วย 
                    เราต้องยอมรับว่าทุกคนล้วนเป็นเจ้าของประเทศไทย เมื่อใครพาประเทศชาติไปในทางที่ไม่ถูกต้องก็ต้องมีการให้สติเตือนสติกัน 
                    เช่น การประชุมโรคเอดส์โลก แทนที่จะสร้างภูมิคุ้มกันทางจิตใจด้วยธรรม 
                    กลับแสดงยั่วยุอารมณ์ทางเพศ พระมหาต่วน กล่าว </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">ยันมีคนโทรมาห้าม</font></b> 
                    </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ขณะที่ 
                    <b>พระมหาโชว์ ทสฺสนีโย</b> ผู้อำนวยการส่วนธรรมนิเทศ ที่ปรึกษาอนุกรรมาธิการวุฒิสภา 
                    กรรมการกิตติมศักดิ์พุทธศาสนิกสงเคราะห์กัมพูชา มหาวิทยาลัยมหาจุฬาลงกรณราชวิทยาลัย 
                    (มจร.) ยอมรับว่า มีตัวแทนสำนักข่าวกรองโทรศัพท์มาแจ้งให้ทราบว่า 
                    พระนักเทศน์ทุกรูปห้ามวิพากาษ์วิจารณ์การทำงานของรัฐบาล ทำให้ส่วนตัวคิดว่าน่าเป็นห่วงว่า 
                    รัฐบาลกำลังปกปิดการทำงานที่ไม่โปร่งใส เป็นการปิดหูปิดตาประชาชน 
                    ดังนั้น การห้ามไม่ให้พระนักเทศน์วิจารณ์การทำงานของรัฐบาลจึงเป็นเรื่องที่น่าหดหู่ 
                    เพราะเป็นเรื่องปกติที่มีคนวิจารณ์การทำงานของคนทั่วไป การวิจารณ์ในที่นี้ก็เป็นการติเพื่อก่อ 
                    ไม่ได้มุ่งหวังทำลายให้คนใดคนหนึ่งเสียหาย การที่ผู้นำประเทศสั่งห้ามในลักษณะเช่นนี้ยิ่งเป็นการทำลายระบอบประชาธิปไตยของประเทศไม่น้อย 
                    </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"ปัญหานี้อาตมาคงต้องมีการหารือกับโยม 
                    ดร.วิษณุ เครืองาม (รองนายกฯ) ว่าข้อเท็จจริงเป็นอย่างไรกันแน่ 
                    ความเห็นหรือการวิจารณ์ของพระนักเทศน์ จริงๆ อาตมาก็ไม่เห็นว่ามันจะหนักหน่วงตรงไหน 
                    ดีด้วยซ้ำไปว่า การวิจารณ์การทำงานของรัฐบาลในเชิงคุณธรรม ก็จะทำให้รัฐบาลได้มองเห็นข้อผิดพลาดที่ผ่านมา 
                    สิ่งใดก็ตามที่มีการวิจารณ์น่าจะส่งผลดีมากกว่าผลเสีย เพราะอย่างน้อยก็เป็นมุมมองให้การทำงานหรือการบริหารงานของรัฐบาลอยู่ในกรอบโปร่งใสมากยิ่งขึ้น" 
                    พระมหาโชว์ กล่าวทิ้งท้าย </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">แจงเหตุผลเทศน์ตามสถานการณ์</font></b> 
                    </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>พระครูสิริธรรมภาณ</b> 
                    เลขานุการ รองเจ้าคณะจังหวัดนนทบุรี ผู้ช่วยเจ้าอาวาสวัดละหาร 
                    พระนักเทศน์ที่ได้รับการนิมนต์ไปเทศน์ในรายการวิทยุของกรมประชาสัมพันธ์ทุกวันอาทิตย์ 
                    กล่าวว่า โดยปกติเวลาเทศน์ พระจะพยายามไม่ให้กระทบกระเทือนใครอยู่แล้ว 
                    โดยจะพยายามใช้เป็นสาธารณนาม เช่น นายกฯ ผู้นำ ผู้บริหารประเทศ 
                    ผู้ว่าฯ นายอำเภอ กำนัน </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"คำว่านายกฯ 
                    อาจจะไม่ได้หมายถึงนายกรัฐมนตรี ที่ชื่อทักษิณ ชินวัตร เพราะคำว่า 
                    นายกฯ มีตั้งแต่นายกสมาคมฌาปนกิจศพ นายกสมาคมรถบรรทุก ซึ่งล้วนเป็นผู้นำทั้งสิ้น 
                    เมื่อได้รับฟังคำเทศนา จะได้นำไปใช้ในการปฏิบัติได้" พระครูสิริธรรมภาณ 
                    กล่าวและว่า เคยคิดว่าจำเป็นต้องเทศน์เกาะติดสถานการณ์บ้านเมือง 
                    เพราะการยกตัวอย่างเหตุการณ์สมัยพุทธกาล เช่น เรื่องนกกระเรียนพูดกับนกกระจอก 
                    แมวหมาพูดได้ใครจะเข้าใจ จึงต้องยกเหตุการณ์ปัจจุบันขึ้นมา เช่น 
                    ช่วงเกิดเหตุการณ์โจรสะพานลอย โจรฆ่าพระ ก็ต้องยกเรื่องเหล่านี้ขึ้นมาพูด 
                    เพื่อให้ผู้ฟังเข้าใจหลักธรรม </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระครูสิริธรรมภาณ 
                    กล่าวยกตัวอย่างว่า นายกฯ พูดว่า โจรใต้เป็นโจรกระจอก เป็นโจรห้าร้อย 
                    ถือเป็นการพูดแบบขาดศีลธรรม เพราะขึ้นชื่อว่าโจร ไม่ว่าจะเป็นโจรเล็กโจรน้อย 
                    ก็สร้างความเดือดร้อนทั้งสิ้น ถ้านายกฯ พูดเปลี่ยนจากโจรกระจอกมาเป็นโจรเฉยๆ 
                    จะถือว่าผู้พูดมีหลักธรรม </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระครูสิริธรรมภาณ 
                    กล่าวอีกว่า เคยคิดว่าจะจัดรายการวิทยุแบบวิเคราะห์ข่าวด้วยหลักธรรม 
                    โดยหยิบเอาข่าวจากหน้าหนังสือพิมพ์มาวิเคราะห์ให้เห็นเลยว่า 
                    เหตุของการเกิดข่าวนั้น เกิดจากการขาดหลักธรรมข้อใด แล้วจะแก้ด้วยหลักธรรมข้อใด 
                    หรือรายการเกี่ยวกับเพลง ละครที่พูดถึงหลักธรรม เพราะสิ่งบันเทิงเหล่านี้ล้วนหมิ่นเหม่ต่อหลักศีลธรรมทั้งสิ้น 
                    แต่ไม่มีหน่วยงานใดออกมาให้สติและข้อคิดอย่างจริงจัง </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">ครป.โวยรัฐแทรกแซงสถาบันสงฆ์</font></b> 
                    </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>นายสุริยะใส 
                    กตะศิลา</b> เลขาธิการคณะกรรมการรณรงค์เพื่อประชาธิปไตย (ครป.) 
                    กล่าวกรณีมีการขึ้นบัญชี ๔ พระนักเทศน์ชื่อดัง เนื่องจากเกรงว่าจะมีการเทศน์พาดพิงถึงการบริหารงานของรัฐบาลว่า 
                    เป็นการกระทำที่ไม่มีเหตุผล เพราะปกติพระท่านก็สามารถเทศนาธรรมเตือนสติ 
                    หรือชี้ถึงแนวทางการดำรงชีวิตที่ควรจะเป็นให้กับฆราวาสได้อยู่แล้ว 
                    ในอดีตก็ถือได้ว่า พระเป็นปัญญาชนที่ชาวบ้านให้การเคารพนับถือ 
                    การพูดถึงความเป็นไปของบ้านของเมืองก็เป็นเรื่องปกติ </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"ผมไม่เคยเห็นพระมาชุมนุมไล่รัฐบาลแม้แต่ครั้งเดียว 
                    ไม่เข้าใจว่าทำไมรัฐบาลต้องกลัว การห้ามพระที่เทศนาธรรมวิจารณ์รัฐบาลถือเป็นการแทรกแซงสถาบันสงฆ์ 
                    แม้พระจะไม่มีสิทธิเลือกตั้ง แต่ก็ไม่ควรไปห้ามพระวิพากษ์วิจารณ์การเมือง 
                    รัฐบาลนี้ปิดปากชาวบ้านยังไม่พอ กำลังจะปิดปากพระ ต่อไปแม้แต่จิ้งจกร้องทักก็อาจถูกเล่นงาน 
                    ผมคิดว่าไม่เคยเห็นรัฐบาลที่ไหนเขาทำกัน แม้แต่รัฐบาลเผด็จการก็ไม่คิดแบบนี้" 
                    นายสุริยะใส กล่าวและสรุปว่า ปัญหาเรื่องนี้คงเป็นเพราะรัฐบาลเริ่มไม่เชื่อมั่นในคะแนนนิยมของตัวเอง 
                    ที่ความเสื่อมขยายตัวไปทุกวงการ </font></p>
                  <p align=JUSTIFY><font face="MS Sans Serif" size="3"><b><font color="#990000" size="4">เลขาธิการ 
                    คปส.อัดคิดแบบอำนาจนิยม</font></b> </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>น.ส.สุภิญญา 
                    กลางณรงค์</b> เลขาธิการคณะกรรมการรณรงค์เพื่อการปฏิรูปสื่อ 
                    (คปส.) ให้ความเห็นกรณีรัฐเซ็นเซอร์พระไม่ให้ออกอากาศเพราะเกรงว่าจะกระทบภาพลักษณ์ของรัฐบาลว่า 
                    สะท้อนให้เห็นวิธีคิดอำนาจนิยมและความกลัวลึกๆ ที่ซ่อนอยู่ในใจรัฐบาลนี้ 
                    โดยสะท้อนให้เห็นว่า ๑.เป็นการปลุกผีการเซ็นเซอร์ในยุคสมัยเผด็จการ 
                    ต้องตรวจต้นฉบับคนพูดก่อน ถือเป็นการทำให้สื่อไทยย้อนยุคลงไปมาก 
                    ๒.รัฐบาลนี้รับไม่ได้กับความคิดเห็นที่แตกต่างทั้งในทางการเมือง 
                    เศรษฐกิจ สังคม วัฒนธรรม โดยเซ็นเซอร์แนวคิดทางพุทธศาสนา เพราะนโยบายส่วนใหญ่ของรัฐบาลนี้สวนทางกับหลักพุทธ 
                    นั่นคือนโยบายที่เน้นการบริโภคนิยม ทุนนิยม การใช้เงินนำทาง 
                    การเสี่ยงโชคและความไม่รู้จักพอ และการปิดปากพระครั้งนี้ นอกจากปิดกั้นเสรีภาพในการแสดงออกของพระแล้ว 
                    ยังเป็นการท้าทายหลักธรรมทางศาสนาพุทธอีกด้วย </font></p>
                  <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"ขอเรียกร้องให้เครือข่ายเอ็นจีโอด้านศาสนาโดยเฉพาะกลุ่มที่เพิ่งได้รับเลือกเป็นกรรมการสรรหา 
                    กสช. ออกมาเคลื่อนไหวในเรื่องนี้ ให้สังคมได้รับรู้และให้บทเรียนกับรัฐบาลบ้าง" 
                    น.ส.สุภิญญา กล่าว.. </font></p>
                </td>
              </tr>
              </tbody> 
            </table>
            <p align=JUSTIFY><font face="MS Sans Serif" size="3"><br>
              </font></p>
            <p align=center>******************</p>
            <div align="left"> 
              <p align=JUSTIFY><font face="MS Sans Serif" size="3">ที่มา : </font><font size="-1" face="MS Sans Serif"><a 
            href="../../www.komchadluek.net/news/2004-07-18/p1-4353228.html" 
            target=_blank>คม ชัด ลึก ฉบับวันอาทิตย์ที่ ๑๘ กรกฎาคม พ.ศ. ๒๕๔๗</a></font></p>
              <p align=JUSTIFY><font face="MS Sans Serif" size="3"> </font></p>
              <font face="MS Sans Serif" size="3"><a href="index.html">กลับไปหน้า 
              Web วัดท่าไทร</a><br>
              <a href="../../www.rakdee.net/pak16/index.htm">ไป Web สำนักงานเจ้าคณะภาค 
              ๑๖<br>
              </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></div>
          </td>
        </tr>
        <tr> 
          <td> 
            <div align="center"><a href="index.html"><img src="tem/icon_home.jpeg" width="55" height="47" border="0"></a></div>
          </td>
        </tr>
      </table>
      
    </td>
  </tr>
  <tr>
    <td>&nbsp;</td>
  </tr>
</table>
<p align="CENTER">&nbsp; </p>
</body>

<!-- Mirrored from www.songpak16.com/aticle/ban_pra.html by HTTrack Website Copier/3.x [XR&CO'2005], Fri, 06 Aug 2010 21:29:05 GMT -->
</html>
