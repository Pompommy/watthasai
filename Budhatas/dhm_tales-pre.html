
<body background="picture/bg2.jpg" text="#0000FF" link="#0000FF" vlink="#990000" alink="#FF0000">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top"> 
      <table width="95%" border="0" align="center" cellpadding="0" cellspacing="0">
        <tr>
          <td>&nbsp;</td>
        </tr>
        <tr>
          <td>
            <p align=JUSTIFY><font size="+2" face="MS Sans Serif">คำนำ <img height="3" src="images/line_blue_right.gif" width="175"></font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ท่านอาจารย์พุทธทาสมหาเถระไปตั้งสวนโมกขพลารามในปี 
              พ.ศ.๒๔๗๕ ท่านเป็นบุคคลร่วมสมัยที่เห็นวิกฤตการณ์ก่อนใคร ๆ เป็นเวลากว่าครึ่งศตวรรษที่ท่านพร่ำตะโกนบอกคนไทยเป็นทำนองว่า 
              "วิกฤตแล้วโว้ย ๆ" แต่ก็มีคนจำนวนน้อยเท่านั้นที่ได้ยิน เพราะกระแสวัตถุนิยมเชี่ยวกรากประดุจช้างตกมัน 
              เป็นไปทั้งโลก บัดนี้ประเทศไทยประสบความล่มสลายทางเศรษฐกิจอย่างไม่เคยประสบมาก่อน 
              และโลกทั้งโลกก็จะวิกฤตยิ่งขึ้น ๆ เพราะอย่างไร ปรัชญา "กำไรสูงสุด" 
              ก็ไปไม่ได้โดยไม่ก่อให้เกิดวิกฤตการณ์ เพราะ "กำไรสูงสุด" ไม่ใช่ "ความถูกต้องสูงสุด" 
              ท่านอาจารย์พุทธทาสสอนเรื่องความถูกต้องสูงสุด</font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ในยามวิกฤตเช่นนี้ 
              ถ้าหันไปศึกษาพุทธทาสธรรมกันให้มาก จะเกิดสติเกิดปัญญา อันจะนำไปสู่การแก้ปัญหา 
              ทั้งระยะใกล้และระยะไกล เนื่องในวันคล้ายวันเกิดของท่านอาจารย์พุทธทาสในวันที่ 
              ๒๗ พฤษภาคม ๒๕๔๑ นี้ คุณอรศรี งามวิทยาพงศ์ ผู้ซึ่งได้ศึกษาค้นคว้าเกี่ยวกับคำสอนของท่านอาจารย์พุทธทาสไว้มาก 
              จนอาจเรียกว่าเป็นผู้ชำนาญในวิชาพุทธทาสศาสตร์ ได้รวบรวมเกร็ดธรรมะท่านอาจารย์พุทธทาสจากผู้ใกล้ชิดมาบันทึกไว้ 
              เรื่องเหล่านี้เป็นเกร็ดจริง ๆ อย่างที่ชื่อหนังสือบอกไว้ ท่านอาจารย์พุทธทาสได้เรียบเรียง 
              "แก่นพุทธศาสน์" ไว้มาก ทั้งในชื่อนี้และชื่ออื่น ผู้ที่เคยศึกษาพุทธทาสธรรมมาแล้วอย่างโชกโชน 
              ถ้าอ่าน "เกร็ด" ก็เห็นองค์ท่านอาจารย์พุทธทาสเลย สำหรับผู้ที่ยังไม่เคยสัมผัสพุทธทาสธรรม 
              ก็หวังว่าคงจะสาวจาก "เกร็ด" ไปหา "แก่น" และได้ประโยชน์ทางจิตวิญญาณลึกซึ้งยิ่ง 
              ๆ ขึ้นไป</font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;มิติทางจิตวิญญาณเป็นคุณสมบัติทางความเป็นมนุษย์และมนุษย์ขาดมิติทางจิตวิญญาณไม่ได้ 
              ถ้าขาดจะขาดความสมบูรณ์ในตัวเอง เมื่อขาดความสมบูรณ์ในตัวเองก็จะต้องไปหาสิ่งภายนอกมาเติม 
              เช่น ยาเสพติด ความต้องการทางเพศที่เกินเลยและความฟุ่มเฟือยต่าง ๆ 
              แต่สิ่งเหล่านี้ก็ทดแทนมิติทางจิตวิญญาณไม่ได้ มนุษย์จึงยิ่งวิกฤตมากขึ้นเพราะสิ่งเหล่านี้</font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พุทธทาสธรรมนั้นเป็นไปเพื่อพัฒนาการทางจิตวิญญาณ 
              (Spiritual Development) ซึ่งเป็นพัฒนาการที่สำคัญที่สุด และเป็นพัฒนาการแห่งความเป็นมนุษย์ 
              ท่านอาจารย์พุทธทาสได้ผลิตพุทธทาสธรรมไว้เป็นปริมาณมโหฬารรอให้ท่านมาลิ้มชิมรส 
              เพื่อจักรู้รสอร่อยของธรรมะด้วยตัวท่านเอง เราจักฟังคำบรรยายของรสอร่อยของแกงเท่าไร 
              ๆ เราก็ไม่รู้รสอร่อยนั้นจนกว่าจะชิมธรรมะนั้นมีรสอร่อย การรู้รสอร่อยของธรรมท่านเรียกว่าสันทิฐิโก 
              หรือการเห็นได้ด้วยตนเอง พุทธทาสธรรมเป็นสันทิฐิกธรรม</font></p>
            <p align="center"><font face="MS Sans Serif">ประเวศ วะสี<br>
              ๖ พฤษภาคม ๒๕๔๑</font></p>
            <p align=JUSTIFY>&nbsp;</p>
            <p align=JUSTIFY><font size="+2" face="MS Sans Serif"><a name="editor"></a>คำนำบรรณาธิการ 
              <img height="3" src="images/line_blue_right.gif" width="175"></font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;วิกฤตการณ์รุนแรงอันรุมเร้าบ้านเมืองอยู่ในเวลานี้ 
              ยิ่งทำให้เราเห็นถึงอัจฉริยภาพและคุณูปการของท่านอาจารย์พุทธทาสมหาเถระได้เด่นชัดมากยิ่งขึ้นอีก 
              เพราะเป็นเวลานับสิบ ๆ ปีมาแล้วก่อนที่เศรษฐกิจฟองสบู่จะแตกวินาศ ท่านอาจารย์ได้กล่าวเตือนซ้ำแล้วซ้ำอีกว่า 
              สังคมจะถึงหายนะ เพราะมีทัศนะในการพัฒนามนุษย์และสังคมที่ผิด (มิจฉาทิฏฐิ) 
              ถึงแม้ว่าคำเตือนของท่านจะมีน้อยคนนัก ที่นำไปคิดไตร่ตรองตาม โดยเฉพาะหมู่ผู้มีอำนาจในบ้านเมือง 
              คำกล่าวของท่านอาจารย์จึงมิอาจยับยั้งหายนภัยที่เกิดขึ้นได้ในปัจจุบัน 
              แต่คุณูปการสำคัญยิ่งที่ทำให้เราโชคดีกว่าประเทศเพื่อนบ้านอื่น ๆ ที่เผชิญวิกฤตการณ์แบบเดียวกันก็คือ 
              สังคมของเรายังมีภูมิปัญญาจากพุทธธรรม อันมาจากการอุทิศตนศึกษาค้นคว้า 
              และก่อร่างสร้างฐานของขบวนการปฏิรูปพุทธศาสนาในนามสวนโมกข์ ด้วยความวิริยะอุตสาหะของท่านอาจารย์พุทธทาส 
              และสหายธรรมแห่งท่าน ทุนสำรองธรรมหรือเสบียงปัญญาเหล่านี้ จะเป็นประโยชน์อย่างอเนกอนันต์เมื่อบ้านเมืองอับจนทางออก 
              หรือหาทางเยียวยาบาดแผลจากมิจฉาพัฒนาไม่สำเร็จ มิหนำซ้ำยังเลวร้ายลงเป็นลำดับด้วย 
              ทุนสำรองทางความคิดนี้ จะช่วยให้เราไม่บาดเจ็บนานนัก มีโอกาสฟื้นตัวได้เร็วกว่าผู้ที่จะต้องตั้งต้นคลำหาทางออก 
              หรือหาทางออกจากทุกข์เหมือนชาติอื่น ๆ</font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ธรรมะของท่านอาจารย์พุทธทาสนั้น 
              จึงมิใช่มีขึ้นเพียงเพื่อเยียวยาความทุกข์ในชีวิตของปัจเจกชนเท่านั้น 
              หากท่านยังสนใจใส่ใจ และมีข้อเสนอแนะในการจัดสร้างสังคมที่มีธรรมด้วย 
              ดังแนวคิดธรรมิกสังคมนิยม ซึ่งท่านเสนอไว้ในยุคสมัยที่อุดมการณ์ทางการเมืองแยกเป็น 
              ๒ ขั้ว สุดโต่ง ๒ ฝ่าย (ทุนนิยม / คอมมิวนิสต์) เป็นปฏิปักษ์หักล้างกัน 
              อันมิใช่สภาวะจริงของธรรมชาติที่มีความเชื่อมโยงกันอิงอาศัยกัน ถึงแม้จะแบ่งแยกแต่ก็เชื่อมโยงอย่างกลมกลืนกันทั้งหมด 
              ธรรมะของท่านอาจารย์จึงมิใช่มุ่งเพียงช่วยปัจเจกชนให้หลุดพ้นจากทุกข์เฉพาะตนเท่านั้น 
              หากยังครอบคลุมไปถึงการจัดวางสังคมที่จะเป็นธรรมิกสังคมนิยม คือมีโครงสร้างระบบที่เป็นธรรม 
              มีอิสรภาพแต่ก็มีความเชื่อมโยงอิงอาศัยกันและกันด้วย และแน่นอนที่สุดคือ 
              ความสัมพันธ์ระหว่างธรรมะระดับปัจเจกและระดับสังคมนี้ จะต้องเป็นอันหนึ่งอันเดียวกัน 
              มิอาจแยกสนใจเพียงส่วนใดส่วนเดียว เพราะนั่นย่อมแสดงว่า เราเข้าไม่ถึงความจริงของโลกที่แท้ 
              ว่าสรรพสิ่งสัมพันธ์กัน</font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;หนังสือเกร็ดธรรมะจากเกร็ดชีวิตของพุทธทาสภิกขุ 
              : จากคำบอกเล่าของคนใกล้ชิดนี้ แม้โดยเนื้อหาจะเป็นเรื่องธรรมของปัจเจกชน 
              แต่หากไตร่ตรองให้ลึกซึ้งแล้ว เราย่อมจะเห็นว่า แท้ที่จริงแล้ว ธรรมวินัยของพระศาสดานั้น 
              มิใช่เรื่องของคน ๆ เดียว หากเป็นความเกี่ยวข้องระหว่างบุคคลกับบุคคล 
              และบุคคลกับสังคม ไม่ทางใดก็ทางหนึ่ง ในลักษณะปฏิสัมพันธ์ ดังนั้น 
              แม้ว่าหนังสือเล่มนี้จะจัดทำขึ้น โดยมีเกร็ดชีวิตของท่านอาจารย์พุทธทาสมหาเถระเป็นสาระหลัก 
              แต่ที่จริงแล้ว ผู้จัดทำยังมุ่งหวังที่จะให้ผู้อ่านได้เห็นว่า ความเจริญงอกงามแห่งธรรมนั้น 
              นอกจากจะขึ้นจากเหตุปัจจัยหรือภูมิหลัง (กรรม) ของบุคคลแล้ว กัลยาณมิตร 
              สิ่งแวดล้อม ฯลฯ ล้วนเอื้อต่อการงอกงามแห่งสติปัญญาทั้งสิ้น ทำอย่างไรเราจึงจะสร้างกัลยาณมิตร 
              และสิ่งแวดล้อมทางสังคมและธรรมชาติที่ดีงามให้เกิดขึ้นอย่างกว้างขวาง 
              สังคมจำเป็นจะต้องมีโครงสร้าง ระบบ และกลไก เครื่องมือ หรือการบริหารจัดการอย่างไร 
              จึงจะเกิดสิ่งดังกล่าวได้ นี่คือประเด็นสำคัญประการหนึ่งของการจัดทำหนังสือเล่มนี้ 
              เพราะเราแน่ใจว่า ท่านอาจารย์พุทธทาสไม่พึงประสงค์ให้ใครมายกย่อง ยึดติด 
              บูชาท่าน มากไปกว่าการสนใจศึกษาและปฏิบัติธรรมที่ท่านได้สร้างนำไว้ทั้งแก่บุคคลและสังคม 
              โดยเฉพาะในสถานการณ์วิกฤตการณ์ปัจจุบัน การยึดถือคนดีเพียงคนเดียว 
              หรือการสร้างเสริมคนดีจำนวนหนึ่ง คงไม่เพียงพอจะแก้หายนะของบ้านเมืองที่มีขนาดมหึมาและกำลังคืบคลานเข้ามาทุกขณะได้ 
              เราจึงหวังที่จะให้เกร็ดชีวิตของท่านอาจารย์เล่มนี้ เป็นสื่อให้เราได้คิดกว้างคิดไกลดังเช่นกับที่ท่านอาจารย์คิดในปณิธาน 
              ๓ ข้อของท่าน ซึ่งเป็นเรื่องใหญ่และเรื่องเกี่ยวพันกับสังคมทั้งสิ้น</font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เรื่องราวที่นำเสนอทั้งหมดนี้ 
              มาจากการเรียบเรียงเนื้อหาที่ถอดเทปจากการอภิปราย การสัมภาษณ์บุคคลตามที่กล่าวไว้ในวาระและโอกาสต่าง 
              ๆ กัน แม้ว่าจะมีการตรวจทาน ตรวจสอบข้อมูลต่าง ๆ ว่าถูกต้องแน่นอนแล้ว 
              แต่หากยังมีข้อผิดพลาดบกพร่องอันใดเกิดขึ้นโดยรู้เท่าไม่ถึงการณ์ บรรณาธิการและผู้จัดพิมพ์ก็ขออภัยอย่างสูงมา 
              ณ ที่นี้ด้วย อย่างไรก็ตาม เรามั่นใจว่าเนื้อหาหลักทั้งหมดยังคงสาระถูกต้อง 
              ส่วนที่อาจจะมีผิดพลาดตกหล่น เป็นเพียงรายละเอียดปลีกย่อยเท่านั้น 
              ซึ่งเรายินดีอย่างยิ่งที่จะน้อมรับเพื่อการแก้ไขปรับปรุงในโอกาสต่อไป</font></p>
            <p align=JUSTIFY><font face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สุดท้ายนี้ 
              อานิสงส์ใด ๆ ที่อาจจะบังเกิดมี จากการที่ท่านได้อ่านหนังสือเล่มนี้ 
              คณะผู้จัดทำขอน้อมถวายเป็นอาจาริยบูชาองค์ท่านอาจารย์พุทธทาสมหาเถระ 
              ด้วยความสำนึกในพระคุณอันหาที่สุดมิได้ ที่ท่านมีต่อเราทุกคนและแก่สังคมโลก 
              และหวังว่าเราทั้งหลายจะนำสติปัญญาดังกล่าวมาร่วมกันถักทอให้เกิดเป็นภูมิปัญญาทางธรรม 
              เพื่อแก้ไขปัญหาทั้งของชีวิตตนเองและสังคม ตามปณิธานของท่านอาจารย์ด้วย</font></p>
            <p align="center"><font face="MS Sans Serif">อรศรี งามวิทยาพงศ์<br>
              พฤษภาคม ๒๕๔๑<br>
              </font></p>
            <p align="center"> </p>
            <p align=JUSTIFY><font size="+1" face="MS Sans Serif">ข้อมูลที่ใช้ในการเรียบเรียง</font></p>
            <ul>
              <li><font face="MS Sans Serif"> การเสวนา "เกร็ดชีวิตจากคนใกล้ชิดท่านพุทธทาส"<br>
                นำเสวนาโดย พระพรเทพ ฐิตปัญโญ<br>
                วันที่ ๑๔ มิถุนายน ๒๕๓๕ </font> 
              <li><font face="MS Sans Serif"> การอภิปราย "เกร็ดชีวิตท่านอาจารย์พุทธทาส" 
                โดย<br>
                พระครูปลัดศีลวัฒน์ (โพธิ์ จันทสโร)<br>
                พระสิงห์ทอง เขมิโย<br>
                นายเนาวรัตน์ พงษ์ไพบูลย์<br>
                นายเมตตา พานิช<br>
                นายประชา หุตานุวัตร ดำเนินรายการ<br>
                วันที่ ๒๘ พฤษภาคม ๒๕๓๗ </font> 
              <li><font face="MS Sans Serif"> การสัมภาษณ์ พระพรเทพ ฐิตปัญโญ พระสิงห์ทอง 
                เขมิโย และแพทย์หญิงเสริมทรัพย์ ดำรงรัตน์ ในเรื่องเกร็ดชีวิตด้านสุขภาพและกิจวัตรทั่วไปของท่านอาจารย์พุทธทาส 
                โดย นางสาวอรศรี งามวิทยาพงศ์ <br>
                วันที่ ๙ สิงหาคม ๒๕๓๖ </font></li>
            </ul>
          </td>
        </tr>
        <tr>
          <td>
            <div align="center"><a href="index.html"><img src="picture/home.gif" width="83" height="91" border="0"></a></div>
          </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
