<!DOCTYPE HTML PUBLIC "-//W3C//DTD HTML 3.2//EN">
<HTML>

<!-- Mirrored from www.songpak16.com/BuddhistDic/junk205.html by HTTrack Website Copier/3.x [XR&CO'2005], Fri, 06 Aug 2010 22:15:42 GMT -->
<HEAD>
   <TITLE>ภิกษุณีสงฆ์ - ภุมมชกภิกษุ</TITLE>
   <META NAME="GENERATOR" CONTENT="Mozilla/3.04Gold (Win95; I) [Netscape]">
</HEAD>
<BODY TEXT="#000000" BGCOLOR="#FFFFFF" LINK="#0000EE" VLINK="#551A8B" ALINK="#FF0000">

<P><BR>
<B><FONT COLOR="#CC6600"><FONT SIZE=+1>ภิกษุณีสงฆ์ - ภุมมชกภิกษุ</FONT></FONT></B></P>

<P> <B><FONT COLOR="#CC6600"><FONT SIZE=+1>ภิกษุณีสงฆ์</FONT></FONT></B>
หมู่แห่งภิกษุณี, ประดาภิกษุณีทั้งหมดกล่าวโดยส่วนรวมหรือโดยฐานเป็นชุมนุมหนึ่ง,
ภิกษุณีตั้งแต่ ๔ <BR>
รูปขึ้นไป ประชุมกันเนื่องในกิจพิธี; ภิกษุณีสงฆ์เกิดขึ้นในพรรษาที่ ๕ แห่งกาบำเพ็ญพุทธกิจโดยมี<I>พระมหาปชาบดี<BR>
โคตมี</I> พระมาตุจฉาซึ่งเป็นพระมารดาเลี้ยงของเจ้าชายสิทธัตถะ เป็นพระภิกษุณีรูปแรกดังเรื่องปรากฏในภิกษุณีขันธ<BR>
กะและในอรรถกถา สรุปได้ความว่า หลังจากพระเจ้าสุทโธทนะปรินิพพานแล้ว วันหนึ่งขณะที่พระพุทธเจ้าประทับ<BR>
อยู่ที่นิโครธารามในเมืองกบิลพัสดุ์ พระนางมหาปชาบดีโคตมีเสด็จเข้าไปเฝ้าและทูลขออนุญาตให้สตรีสละเรือน<BR>
ออกบวชในพระธรรมวินัย แต่การณ์นั้นมิใช่ง่าย พระพุทธเจ้าตรัสห้ามเสียถึง ๓
ครั้ง ต่อมาพระพุทธเจ้าเสด็จไปยัง<BR>
เมืองเวสาลี ประทับที่กูฏาคารศาลาในป่ามหาวัน พระนางมหาปชาบดีโคตมีไม่ละความพยายาม
ถึงกับปลงผมนุงห่ม<BR>
ผ้ากาสาวะเอง ออกเดินทางพร้อมด้วยเจ้าหญิงศากยะจำนวนมาก (อรรถกถาว่า ๕๐๐ นาง)
ไปยังเมืองเวสาลีและได้มา<BR>
ยืนกันแสงอยู่ที่ซุ้มประตูนอกกูฏาคารศาลา พระบาทบวมพระวรกายเปรอะเปื้อนธุลี
พระอานนท์มาพบเข้า สอบถาม<BR>
ทราบความแล้วรีบช่วยไปกราบทูลขออนุญาตให้ แต่เมื่อพระอานนท์กราบทูลต่อพระพุทธเจ้าก็ถูกพระองค์ตรัสห้าม<BR>
เสียถึง ๓ ครั้ง ในที่สุดพระอานนท์เปลี่ยนวิธีใหม่ โดยกราบทูลถามว่าสตรีออกบวชในพระธรรมวินัยแล้วจะสามารถ<BR>
บรรลุโสดาปัตติผลจนถึงอรหัตตผลได้หรือไม่ พระพุทธเจ้าตรัสตอบว่าได้ พระอานนท์จึงอ้างเหตุผลนั้นพร้อมทั้งการที่<BR>
พระนางมหาปชาบดีเป็นพระมาตุจฉาและเป็นพระมารดาเลี้ยงมีอุปการะมากต่อพระองค์
แล้วขอให้ทรงอนุญาตให้สตรี<BR>
ออกบวช พระพุทธเจ้าทรงอนุญาตโดยมีเงื่อนไขว่า พระนางจะต้องรับปฏิบัติตาม<I>ครุธรรม
</I>๘ ประการ พระนางยอมรับ<BR>
ตามพุทธานุญาตที่ให้ถือว่า การรับครุธรรมนั้นเป็นการอุปสมบทของพระนาง ส่วนเจ้าหญิงศากยะที่ตามมาทั้งหมด
<BR>
พระพุทธเจ้าตรัสอนุญาตให้ภิกษุสงฆ์อุปสมบทให้ ในคราวนั้นพระพุทธเจ้าได้ตรัสแก่พระอานนท์ว่าการให้สตรีบวช<BR>
จะเป็นเหตุให้พรหมจรรย์ คือพระศาสนาหรือสัทธรรมตั้งอยู่ได้ไม่ยั่งยืน จะมีอายุสั้นเข้า
เปรียบเหมือนตระกูลที่มี<BR>
บุรุษน้อยมีสตรีมาก ถูกผู้ร้ายทำลายได้ง่าย หรือเหมือนนาข้าวที่มีหนอนขยอกลง
หรือเหมือนไร่อ้อยที่มีเพลี้ยลง ยอม<BR>
อยู่ได้ไม่ยืนนาน พระองค์ทรงบัญญัติ<I>ครุธรรม</I> ๘ ประการกำกับไว้ก็เพื่อเป็นหลักคุ้มกันพระศาสนา
เหมือนสร้างคันกั้น<BR>
สระใหญ่ไว้ก่อนเพื่อกันไม่ให้น้ำไหลท้นออกไป (พระศาสนาจักอยู่ได้ยั่งยืนเช่นเดิม)
และได้ทรงแสดงเหตุผลที่ไม่ให้<BR>
ภิกษุไหว้ภิกษุณี ให้ภิกษุณีไหว้ภิกษุได้ฝ่ายเดียว เพราะนักบวชในลัทธิศาสนาอื่นทั้งหลายไม่มีใครไหว้สตรีกันเลย
กล่าว<BR>
โดยสรุปว่า หากถือเหตุผลทางด้านสภาพสังคมศาสนาแล้ว จะไม่ทรงอนุญาตให้สตรีบวชเลย
แต่ด้วยเหตุผลในด้านความ<BR>
สามารถโดยธรรมชาติจึงทรงยอมให้สตรีบวชได้ เมื่อภิกษุณีสงฆ์เกิดขึ้นแล้ว สตรีที่จะบวชต่อมาต้องเป็น
<I>สิกขมานา</I>รักษา<BR>
สิกขาบท ๖ (คือ ๖ ข้อแรกในศีล ๑๐) ไม่ให้ขาดเลยตลอด ๒ ปีก่อน จึงขออุปสมบทได้
และต้องรับการอุปสมบทโดยสงฆ์<BR>
สองฝ่าย คือบวชโดยภิกษุณีสงฆ์แล้ว ต้องบวชโดยภิกษุสงฆ์อีกชั้นหนึ่ง เมื่อเป็นภิกษุณีแล้วต้องรักษาสิกขาบท
๓๑๑ ข้อ <BR>
(ศีล ๓๑๑) ภิกษุณีสงฆ์เจริญแพร่หลายในชมพูทวีปอยู่ช้านาน เป็นแหล่งให้การศึกษาแหล่งใหญ่แก่สตรีทั้งหลาย<BR>
ภิกษุณีสงฆ์ประดิษฐานในลังกาทวีปในรัชกาลของพระเจ้าเทวานิมปิยติสสะ โดยพระสังฆมิตตาเถรี
พระราช<BR>
ธิดาของพระเจ้าอโศกมหาราชเดินทางจากชมพูทวีปมาประกอบอุปสมบทกรรมแก่พระนางอนุฬาเทวี
ชายาของเจ้า<BR>
มหานาค อนุชาของพระเจ้าเทวานัมปิยติสสะ พร้อมด้วยสตรีอื่นอีก ๑ พันคน ภิกษุณีสงฆ์เจริญรุ่งเรืองในลังกาทวีป<BR>
ยาวนานไม่น้อยกว่า ๑,๐๐๐ ปี แต่ในที่สุดได้สูญสิ้นไป ด้วยเหตุใดและกาลใดไม่ปรากฏชัด
ส่วนในประเทศไทยไม่<BR>
ปรากฏหลักฐานว่าได้เคยมีการประดิษฐานภิกษุณีสงฆ์<BR>
<BR>
<B><FONT COLOR="#CC6600"><FONT SIZE=+1>ภิกษุบริษัท</FONT></FONT></B> ชุมนุมภิกษุ,
ชุมชนชาวพุทธฝ่ายภิกษุ (ข้อ ๑ ในบริษัท ๔)<BR>
<BR>
<B><FONT COLOR="#CC6600"><FONT SIZE=+1>ภิกษุผู้ควรชักเข้าหาอาบัติเดิม</FONT></FONT></B>
ดู <I>มูลายปฏิกัสสนารหภิกษุ<BR>
<BR>
</I><B><FONT COLOR="#CC6600"><FONT SIZE=+1>ภิกษุสงฆ์</FONT></FONT></B>
หมู่ภิกษุ, หมู่พระ ดู <I>สงฆ์<BR>
<BR>
</I><B><FONT COLOR="#CC6600"><FONT SIZE=+1>ภุมมชกภิกษุ</FONT></FONT></B>
ชื่อภิกษุผู้โจทพระทัพพมัลลบุตร คู่กับพระเมตติยะ</P>

<CENTER><P>
<HR></P></CENTER>

<CENTER><TABLE>
<TR>
<TD ALIGN=CENTER VALIGN=CENTER></TD>

<TD ALIGN=CENTER VALIGN=CENTER></TD>

<TD ALIGN=CENTER VALIGN=CENTER></TD>
</TR>
</TABLE></CENTER>

</BODY>

<!-- Mirrored from www.songpak16.com/BuddhistDic/junk205.html by HTTrack Website Copier/3.x [XR&CO'2005], Fri, 06 Aug 2010 22:15:42 GMT -->
</HTML>
