<html>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
<head>
<title>พระสงฆ์กับการพัฒนา</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr> 
    <td valign="top" height="3294"> 
      <table cellspacing=0 cellpadding=15 width="95%" border=0 align="center">
        <tr> 
          <td valign="top" height="31"> 
            <p align=JUSTIFY><font face="MS Sans Serif" size="6" color="#FF0000">พัฒนา 
              / พระสงฆ์กับการพัฒนา<br>
              <font size="3" color="#000000">โดย..พระราชสุทธิญาณมงคล (หลวงพ่อจรัญ) 
              วัดอัมพวัน จ.สิงห์บุรี</font></font></p>
            <hr>
          </td>
        </tr>
        <tbody> 
        <tr> 
          <td valign="top" height="1859"> 
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font size="3" face="MS Sans Serif">อาตมามีความเห็นว่า 
              การที่วัดวาอารามที่จะเจริญได้นั้น สิ่งสำคัญประการหนึ่งก็คือประชาชนในท้องถิ่นมี 
              ภูมิความรู้ ภูมิธรรม เป็นบุคคลสำคัญ จิตใจดี จึงมีแต่การมุ่งดี คิดดี 
              ปฏิบัติดี มีเหตุผล เริ่มต้นแต่การพัฒนาคน ด้านการสร้างโรงเรียนเป็นโบสถ์ที่ 
              ๑ ให้คนมีความรู้ดำเนินวิถีชีวิตด้านภูมิฐาน และเข้าหาภูมิธรรมด้วยการสร้างโบสถ์ที่ 
              ๒ ขึ้น</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ยุคนี้นับว่าเป็น 
              ยุคพัฒนา เพราะชาวโลกกำลังตื่นตัวในเรื่องการพัฒนากิจการต่าง ๆ ทั้งในประเทศของเราและนานาประเทศทั่วโลก 
              ไม่ว่าเราจะเดินทางไปยังประเทศใด ก็จะเห็นมีคนพูดในเรื่องนี้กันอยู่ทั่วไป 
              จนกระทั่งในเวลานี้ได้มีการแบ่งชั้นของประเทศออกเป็นระดับ คือระดับประเทศที่พัฒนาแล้ว 
              ประเทศที่กำลังพัฒนา นอกจากแบ่งระดับประเทศแล้ว ยังแบ่งระดับของคนอีกด้วย 
              คือพลเมืองของประเทศที่พัฒนาดีแล้ว จะไปไหนก็มีคนนับหน้าถือตา พูดอะไรเขาก็เชื่อ 
              ไม่มีใครคิดดูถูกดูหมิ่น ส่วนพลเมืองของประเทศที่กำลังพัฒนาก็ได้ความนับถือรองลงมา 
              มีคนเห็นอกเห็นใจรีบช่วยเหลือให้ทุนอุดหนุน แต่สำหรับพลเมืองของประเทศที่ด้วยพัฒนาคือไม่ตื่นตัวขึ้น 
              ที่จะทำการพัฒนาบ้านเมืองของตนเลย เป็นคนเคราะห์ร้ายที่สุดในโลก คือนอกจากจะไม่มีใครยกย่องนับถือแล้ว 
              ยังเป็นที่ดูหมิ่นเหยียดหยามของชาวโลกด้วย</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สำหรับประเทศไทยเรา 
              เป็นประเทศที่กำลังพัฒนา ดังจะเห็นได้ว่า มีโครงการแปลก ๆ ใหม่ ๆ เกิดขึ้นหลายโครงการและทั่วทุกภาคของประเทศ 
              เป็นการพัฒนาพร้อมกันทั้งราชอาณาจักร และทางศาสนจักร สมกับที่ว่า ยุคนี้เป็นยุคพัฒนา</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ในระหว่างที่เรากำลังพัฒนาหลายสิ่งหลายอย่างอยู่นี้ 
              บรรดานักพัฒนาก็ได้มีประสบการณ์หลายอย่าง มีทั้งความสำเร็จและความล้มเหลว 
              คือ ที่พัฒนาได้สำเร็จดีเกิดคาดก็มี ที่ทำไปแล้วไม่ได้มรรคได้ผลอะไรก็มี 
              และที่ได้ไม่เท่าเสียก็มี สำหรับผู้ทำงานไม่สำเร็จนั้นบางคนก็คิดซัดโทษคนอื่นสิ่งอื่นตามวิสัยของคนที่ไม่ยอมรับผิดง่าย 
              ๆ เมื่อหาใครรับผิดชอบไม่ได้ก็โยนความผิดเข้าวัด หาเรื่องเอากับพระ 
              เช่น เหมาเอาว่า การที่ตนทำอะไรไม่สำเร็จนั้นเป็นเพราะคนนับถือพระพุทธศาสนา 
              และว่าพระพุทธศาสนาสอนให้คนทำอย่างนั้นอย่างนี้ ซึ่งเป็นคำสอนที่ขัดต่อการพัฒนา 
              เช่น ในบางครั้งมีคนพูดว่า การที่คนยากจนก็เพราะถือธรรมข้อสันโดษ ดังนี้เป็นต้น 
              ซึ่งเรื่องนี้เป็นความเข้าใจผิดของผู้นั้นเอง เรื่องอื่น ๆ ก็ยังมีอยู่อีกมาก 
              พฤติการณ์เช่นนี้เข้าหลักที่ว่า รำไม่ดีโทษปี่โทษกลอง นั่นเอง</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่ความไม่เข้าใจเช่นนี้ 
              จะโทษคนที่ไม่เข้าใจเสียทั้งหมดหาเป็นการสมควรไม่ ควรจะต้องโทษเอากับผู้ที่ไม่ทำให้เขาเข้าใจด้วย 
              คือ ผู้มีหน้าที่เผยแผ่พระธรรมคำสั่งสอนของพระพุทธเจ้า แม้ว่าผู้เผยแผ่แก้ตัวว่าเรื่องอย่างนี้ก็ได้เทศน์ไปแล้ว 
              สอนไปแล้ว มันเป็นความเขลาเบาปัญญาของผู้ฟังเองที่ไม่เข้าใจ อย่างนี้ก็ไม่ถูก 
              เห็นจะแก้ตัวไม่หลุด จะไปเข้าภาษิตของท่านเจ้าคุณพระสาสนโสภณ (แจ่ม 
              จตฺตสลฺโล) ที่ว่า</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พูดไป 
              เขาไม่รู้ กลับขู่เขา ว่าโง่เขลา งมเงอะ เซอะนักหนา</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ตัวของตัว 
              ทำไม ไม่โกรธา </font><font size="3" face="MS Sans Serif">ว่าพูดจา 
              ให้เขา ไม่เข้าใจ</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่ก็มีเหมือนกัน 
              คนบางคนไม่พยายามที่จะหาความเข้าใจ เพราะความลำเอียงมีจิตใจของเขาเองบ้าง 
              เพราะคิดทิฐิมานะของตนเองบ้าง เรื่องอย่างนี้ก็มีมาตั้งแต่พุทธกาลแล้ว</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;โดยบทความสั้น 
              ๆ นี้ จะเสนอแนะให้เห็นว่า ธรรมะในพระพุทธศาสนานั้น ส่งเสริมหรือขัดขวางต่อการพัฒนาอย่างไร 
              เพียงไร ทั้งนี้ทั้งนั้นก็เพื่อประโยชน์แก่การพัฒนา และแก่พระศาสนาของเราด้วย</font></p>
            <p align=JUSTIFY> </p>
            <p align=JUSTIFY><font size="3" face="MS Sans Serif"><b>การพัฒนาคืออะไร?</b></font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ปัญหาแรกที่สุด 
              คือ ความหมายของคำว่า พัฒนา ควรจะได้เข้าใจโดยถูกต้องเสียก่อนว่า ที่เราพูดกันว่าพัฒนา 
              ๆ นั้น หมายถึงอะไร</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พัฒนา 
              คำนี้ แผลงมาจากคำบาลีว่า วัฒนา แปลออกมาจากภาษาอังกฤษว่า ดีเวลลอปเมนท์ 
              (DEVELOPMENT) แปลว่า ความเจริญ ซึ่งหมายถึงการทำสิ่งใดสิ่งหนึ่งให้เจริญขึ้น 
              ฉะนัน ถ้าถามว่า พัฒนาคืออะไร? ก็ตอบว่า คือ การทำให้เจริญขึ้น</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ถ้าคำนี้ใช้เป็นคุณบทของคน 
              ท่านใช้คำว่า วัฑฒกะ เช่นคำว่า อายุวัฑฒกะ แปลว่า ผู้เจริญด้วยอายุ 
              ดังนี้เป็นต้น ซึ่งความจริงคำเหล่านี้ เราใช้กันมาในวงพุทธศาสนิกชนหลายชั่วอายุคนแล้ว 
              ไม่ใช่เพิ่งได้มาจากฝรั่งมังค่าแต่อย่างใดเลย ส่วนที่เราถ่ายทอดเอามาจากต่างประเทศนั้นเป็นวิธีการในการพัฒนาเท่านั้น 
              ข้อที่ควรซ้อมความเข้าใจกันไว้อีกอย่างหนึ่งก็คือว่า การทำให้เจริญที่เรียกว่าการพัฒนานั้น 
              หมายถึง การปรับปรุงของเดิมที่เรามีอยู่แล้วให้เจริญขึ้น คือ ทำขึ้นจากของเดิมซึ่งทิ้ง 
              ๆ ขว้าง ๆ อยู่ก่อนให้ใช้การได้ดี อย่างเช่น วัดเดิมมีอยู่แล้ว แต่มันรกรุงรังก็ปรับปรุงเสียใหม่ให้มันหายรก 
              ถนนเดิมมีอยู่แล้วแต่มันเป็นหลุมเป็นบ่อ ก็พากันถมหลุมถมบ่อเสีย หมู่บ้านเดิมมีอยู่แล้วแต่มันเกะกะไม่เป็นระเบียบก็วางผังจัดระเบียบเสียใหม่ 
              อย่างนี้เป็นต้น เรียกว่า การพัฒนา โดยนัยนี้เราจะเห็นได้ว่าการพัฒนานั้น 
              ไม่ว่าใครจะอยู่ที่ไหนก็พัฒนาขึ้นได้ มิใช่ว่าจะต้องเป็นพระอารามหลวงหรือเป็นบ้านใหญ่เมืองใหญ่เท่านั้น 
              จึงจะพัฒนาได้ วัดบ้านนอกและบ้านป่าเขาดงทุกแห่งพัฒนาได้ทั้งนั้น</font></p>
            <p align=JUSTIFY> </p>
            <p align=JUSTIFY><font size="3" face="MS Sans Serif"><b>พระสงฆ์กับการพัฒนา</b></font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ทีนี้ 
              จะตีวงเข้ามาพูดกันเฉพาะในเรื่องของสงฆ์ ซึ่งเป็นความมุ่งหมายด้วย 
              ปัญหามีอยู่ว่า การที่พระสงฆ์จะทำการพัฒนาสิ่งใดสิ่งหนึ่งนั้น จะเป็นการชอบด้วยหลักธรรมวินัยหรือไม่ 
              และจารีตประเพณีในเรื่องนี้มีอย่างไร</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พูดถึงหลักการทั่วไปเสียก่อน 
              ได้กล่าวมาแล้วว่า การพัฒนา หมายถึงทำให้เจริญขึ้น หรือพูดง่าย ๆ ก็คือ 
              การทำความเจริญนั่นเอง โดยหลักการแล้ว คนที่ทำความเจริญได้ก็คือคนที่เจริญเท่านั้น 
              ส่วนคนเสื่อมย่อมทำความเจริญไม่ได้ เมื่อเป็นเช่นนี้ เราก็ตั้งปัญหาขึ้นถามว่า 
              พระเป็นผู้เจริญหรือไม่ คำตอบก็จะมีอยู่ว่า แน่นอน พระสงฆ์เป็นผู้เจริญ 
              จอกจากคนทั้งหลายจะยกย่องท่านเป็นผู้เจริญแล้ว ท่านเองก็ยอมรับว่าท่านเป็นผู้เจริญด้วย 
              จะเห็นได้ เช่น ในวงการของพระสงฆ์ด้วยกัน ท่านมีคำร้องเรียกกันว่า 
              ภันเต เช่นนี้ อามะภันเต ซึ่งแปลว่า ครับ ท่านผู้เจริญ ข้อนี้แสดงว่าพระกับพระท่านก็เรียกกันว่า 
              ผู้เจริญ สำหรับชาวบ้านเราเวลาร้องเรียกท่าน เราก็ใช้คำเช่นนั้นด้วยเหมือนกัน 
              เช่น เวลาอาราธนาศีล เราก็ว่า มยัง ภันเต ติสรเณน สห.... เวลาเราถวายผ้ากฐิน 
              เราก็ว่า อิมัง ภันเต สปริวารัง กฐินทุสสัง คำว่า ภันเต ในประโยคเหล่านี้เป็นคำร้องเรียกพระว่า 
              ผู้เจริญ ฉะนั้น จึงไม่มีปัญหาว่า ตำแหน่งของพระสงฆ์เป็นตำแหน่งที่ได้รับการยกย่องว่าเป็นผู้เจริญไม่ใช่ผู้เสื่อม 
              ท่านจึงเป็นผู้ควรแก่การนำบุคคลอื่นทำการพัฒนา</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ส่วนทีว่าพระจะทำการพัฒนาในเรื่องใดบ้าง 
              และเรื่องนั้น ๆ จะทำได้มากน้อยแค่ไหน ข้อนั้นเป็นรายละเอียด เราต้องพิจารณาเป็นอย่าง 
              ๆ ไป เพราะเป็นเรื่องที่เกี่ยวกับเพศและภาวะของบุคคลแต่ละประเภท แทนที่จะพูดกันในรายละเอียดเช่นนั้น 
              อาตมาใคร่จะเสนอหลักการในการพัฒนาตามทรรศนะของพระพุทธศาสนาก่อน เฉพาะอย่างยิ่ง 
              การพัฒนาตนเองและท้องถิ่น</font></p>
            <p align=JUSTIFY> </p>
            <p align=JUSTIFY><font size="3" face="MS Sans Serif"><b>หลักการในการพัฒนา</b></font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ในวงการพระศาสนา 
              มีคำให้พรอยู่บทหนึ่ง เป็นพรว่า ด้วยความวัฒนา พรนั้นมี ๗ ประการเป็นที่นิยมของผู้ได้รับและเป็นพรที่พระสงฆ์ท่านประสิทธิ์ประสาทให้ประชาชนเสมอ 
              ๆ แสดงว่า ชีวิตของแต่ละบุคคลที่ได้รับการพัฒนาให้เจริญย่อมเจริญในเรื่องทั้ง 
              ๗ ประการ</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๑. 
              อายุวัฒนา พัฒนาอายุ</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๒. 
              ธนวัฒนา พัฒนาทรัพย์</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๓. 
              สิริวัฒนา พัฒนามิ่งขวัญ</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๔. 
              ยสวัฒนา พัฒนาความดีเด่น</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๕. 
              พลวัฒนา พัฒนากำลัง</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๖. 
              วัณณพัฒนา พัฒนาผิวพรรณ</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;๗. 
              สุขวัฒนา พัฒนาความสุขความสบาย</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เวลาพระคุณเจ้าผู้เจริญ 
              ท่านได้รับไทยทานในการทำบุญแล้ว ท่านนิยมสวดอวยพรแก่สัปบุรุษ โดยแปลงศัพท์เหล่านี้เป็นคุณบทของบุคคลว่า 
              อายุวัฑฒโก ธนวัฑฒโก สิริวัฑฒโก ยสวัฑฒโก พลวัฑฒโก วัณณวัฑฒโก โหตุ 
              ซึ่งแปลว่า ให้ท่านจงเป็นผู้เจริญด้วยอายุ เจริญด้วยทรัพย์ เจริญด้วยมิ่งขวัญ 
              ฯลฯ บทอวยพรนี้ น่าจะเรียว่าบทพัฒนาก็ได้</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;การที่พระท่านสวดบทพัฒนานี้เสมอ 
              ๆ นั้น ย่อมเป็นการแสดงให้เห็นเหตุผลสองประการคือ ประการแรก แสดงว่าท่านได้ทำหน้าที่แนะแนวแก่ประชาชนในการพัฒนา 
              หรือเตือนประชาชนให้ขวนขวายในการพัฒนาตัวเอง ประการที่สอง เป็นการเสนอหลักการพัฒนาชีวิตของแต่ละบุคคลว่า 
              สมควรทำการพัฒนาในเจ็ดหัวข้อนี้ เพราะฉะนั้นทุกครั้งที่พระคุณเจ้าอวยพรด้วยบทนี้ 
              ก็เป็นอันว่าท่านกำลังทำหน้าที่ผู้แนะนำในการพัฒนาให้แก่ศาสนิกชนนั่นเอง</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สำหรับความหมายของพรวัฒนาทั้ง 
              ๗ ก็เข้ากันกับความหมายในการพัฒนาสมัยนี้ที่ทำกันอยู่ทั่วไป เพราะเป็นเรื่องที่ตรงกับความต้องการของประชาชนทุกรูปทุกนาม 
              ดังเช่น</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>อายุวัฒนา</b> 
              การพัฒนาอายุ ได้แก่ การพัฒนาด้านสุขภาพ อนามัย ซึ่งจะทำให้อายุยืน</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>ธนวัฒนา</b> 
              การพัฒนาทรัพย์ ได้แก่ การพัฒนาทางเศรษฐกิจ การเพิ่มพูนรายได้ ปรับปรุงรายจ่าย</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>&nbsp;สิริวัฒนา</b> 
              การพัฒนามิ่งขวัญ ได้แก่ การพัฒนาจิตใจ ความเชื่อถือ ความปลอดภัยทางจิต</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>ยสวัฒนา 
              </b>การพัฒนาความดีเด่น ซึ่งรวมเรียวกว่า ยศ คือ เกียรติยศ บริวารยศ 
              อิสริยยศ</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>พลวัฒนา</b> 
              การพัฒนากำลัง ได้แก่ การเพิ่มพูนสมรรถภาพทั้งทางกาย ทางใจ ทางปัญญา</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>วัณณวัฒนา</b> 
              การพัฒนาผิวพรรณ ได้แก่ การบำรุงรักษาความสะอาดเรียบร้อย ทางร่างกายและเครื่องแต่งตัว</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>สุขวัฒนา</b> 
              การพัฒนาความสุข ได้แก่ การพัฒนาที่อยู่อาศัย ที่ไปที่มา เช่น ความสะดวกสบาย</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ทีนี้ 
              ปัญหาต่อไปมีอยู่ว่า ทำอย่างไรเราจึงจะสามารถพัฒนาให้เกิดพรทั้งเจ็ดนี้ขึ้นในตัวได้แน่นอนที่สุด 
              ผู้รับนั้นจะเพียงแต่นั่งคอยอยู่เฉย ๆ ย่อมไม่สำเร็จ เมื่อพระท่านให้พรมาแล้ว 
              ต้นก็ต้องรับจึงจะได้ การรับนั้นก็เริ่มแต่การรับด้วยใจนอบน้อม เป็นพรที่สำเร็จด้วยใจอธิษฐาน 
              เสร็จแล้วก็รับเอาไปตามหลักที่ท่านแนะนำให้ คือ ไปพัฒนาเรื่องทั้ง 
              ๗ นั้นขึ้น พรที่เราได้จากพระนั้น ถ้าจะเปรียบเทียบก็เหมือนได้ข้าวปลูก 
              หรือได้พันธุ์ถั่วงา เราต้องเอาไปปลูกลงดินเอง จึงจะได้ผลงอกเงยขึ้น 
              ยิ่งถ้าไปทำในทางตรงกันข้าม พรก็ยิ่งจะเหือดหายไป เช่น พระท่านไห้พรอายุ 
              ตัวเองกลับไปทำในสิ่งที่ทำลายสุขภาพอนามัย อายุก็ยืนไปไม่ได้อยู่เอง</font></p>
            <p align=JUSTIFY> </p>
            <p align=JUSTIFY><b><font size="3" face="MS Sans Serif">สัปปายะ ๔</font></b></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เมื่อการพัฒนาตัวเองทั้ง 
              ๗ ทางนั้นได้ผลสำเร็จสมปรารถนา พระพุทธเจ้าทรงสอนให้หันไปช่วยกันพัฒนาถิ่นที่อยู่ของตน 
              คือ ทำถิ่นที่อยู่ให้เป็น ปฏิรูปเทส ทำอย่างไร? คือทำให้มีสัปปายะทั้งสี่พร้อมบริบูรณ์ 
              เช่น</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>อยู่วัด 
              ก็ทำให้วัดเกิดสัปปายะทั้ง ๔</b></font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>อยู่บ้าน 
              ก็ทำบ้านเกิดสัปปายะทั้ง ๔</b></font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>อยู่ประเทศ 
              ก็ทำประเทศเกิดสัปปายะทั้ง ๔</b> นั่นเองคือ</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>๑. 
              อาวาสสัปปายะ</b> ทำที่อยู่อาศัยให้สบาย ปลอดภัย น่าเจริญตา น่าเจริญใจ 
              มีถนนหนทางไปมาหากันสะดวก</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>๒. 
              อาหารสัปปายะ </b>ปรับปรุงในเรื่องอาหารการกิน ตั้งแต่ที่ทำมาหากิน 
              น้ำท่า ไร่นา ตลาด ตลอดจนอาหารที่จะรับประทานประจำวัน ให้เป็นที่สะดวกสบาย</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>๓. 
              ปุคคลสัปปายะ </b>มีบุคคล คือ เพื่อนบ้าน มิตรสหาย ให้เป็นที่สบายใจ 
              คือ เป็นคนดี ไว้วางใจได้ และรักใคร่ปรองดองกันดี</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>๔. 
              ธัมมะสัปปายะ</b> ได้ธรรมที่สบาย เช่น มีระเบียบแบบแผน มีกฎเกณฑ์วิธีการ 
              มีกฎหมายปกครอง มีความเที่ยงธรรม มีความยุติธรรม ตลอดจนมีการศึกษาอมรมกันในทางที่ดี</font></p>
            <p align=JUSTIFY><font size="3" face="MS Sans Serif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เนื่องจากวัดก็ดี 
              หมู่บ้านก็ดี ประเทศก็ดี เป็นของหลายคนรวมกัน ฉะนั้นการที่จะทำให้เกิดสัปปายะทั้ง 
              ๔ นี้ขึ้น คนที่เป็นสมาชิกของหน่วยนั้น ๆ จะต้องช่วยกันสร้างสรรค์หรือช่วยกันพัฒนาขึ้นตามหลักพระพุทธศาสนาดังกล่าวนี้ 
              พอจะสรุปได้ว่า คนเราแต่ละคนจะต้องบำเพ็ญตนเป็นนักพัฒนา จะทำการพัฒนา 
              ๒ ระดับ คือ พัฒนาตัวเอง และพัฒนาร่วมกับคนอื่น เพราะผลที่จะได้รับเป็นสิ่งต่อเนื่องกันเหมือนต้นข้าวกับเนื้อนา 
              ดังนี้</font></p>
            <p align=JUSTIFY><font size="3" face="MS Sans Serif"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;อาตมาขออนุโมทนา 
              และขอให้ทุก ๆท่าน ผู้หวังความเจริญ จงพัฒนาให้ประสบแต่ความสุขสันต์นิรันดรโดยทั่วกันเทอญ</font></p>
            <p align=JUSTIFY><font face="MS Sans Serif" size="3"><a href="../www.jarun.org/v3/P9006.htm">ที่มา.-http://www.jarun.org/v3/P9006.htm</a></font></p>
            <p align=center><font face="MS Sans Serif" size="3">************************** 
              </font></p>
            <p align="center"><font face="MS Sans Serif" size="3"><a href="index.html"><img src="tem/icon_home.jpeg" width="55" height="47" border="0"></a></font></p>
            <font face="MS Sans Serif" size="3"><a href="index.htm">กลับไปหน้า 
            Web วัดท่าไทร</a><br>
            <a href="../www.songpak16.com">ไป Web สำนักงานเจ้าคณะภาค ๑๖<br>
            </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></td>
        </tr>
        </tbody> 
      </table>
      <div align="left"> 
        <p align=center>&nbsp;</p>
      </div>
    </td>
  </tr>
  <tr> 
    <td> 
      <div align="center"></div>
    </td>
  </tr>
</table>
<p align="CENTER">&nbsp; </p>
</body>

<!-- Mirrored from www.songpak16.com/aticle/radio_thamma.html by HTTrack Website Copier/3.x [XR&CO'2005], Mon, 15 Oct 2007 03:13:20 GMT -->
</html>
