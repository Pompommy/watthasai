<html>

<!-- Mirrored from www.songpak16.com/aticle/chumchon_budh.html by HTTrack Website Copier/3.x [XR&CO'2005], Fri, 06 Aug 2010 21:27:46 GMT -->
<head>
<title>บทความพิเศษ : ชุมชนพุทธบริษัทคุณค่าต่อสังคมไทย</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0033" vlink="#FF00FF" background="tem/bgdokjok.gif">
<table width="95%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top" height="730"> 
      <table width="95%" border="0" align="center" cellpadding="0" cellspacing="0">
        <tr>
          <td height="40"> 
            <div align="left"><font face="MS Sans Serif" size="6" color="#FF0000">บทความพิเศษ 
              : ชุมชนพุทธบริษัทคุณค่าต่อสังคมไทย</font><font face="MS Sans Serif" size="3"><br>
              </font> 
              <hr>
            </div>
          </td>
        </tr>
        <tr>
          <td valign="top" height="575"> 
            <p align=JUSTIFY><font face="MS Sans Serif" size="3"> 
              ตั้งแต่อดีตจนถึงปัจจุบัน ปัจจัยสำคัญที่ทำให้พุทธศาสนาขยายหรือหดตัวเนื่องด้วยบุคคล 
              ๒ กลุ่มคือสงฆ์(นักบวช)และคฤหัสถ์(อุบาสก อุบาสิกา) การมีพระพุทธเจ้าเป็นศาสดาในสมัยพุทธกาล 
              หรือมีพระธรรมวินัยเป็นศาสดาแทนพระพุทธเจ้าในสมัยต่อๆมา หาใช่ปัจจัยเดี่ยวที่จะทำให้พุทธศาสนารุ่งเรืองหรือร่วงโรยได้ 
              เราจึงพบได้ว่าช่วงที่พระบรมศาสดาทรงพระชนม์อยู่ ทรงให้อำนาจแก่สงฆ์ในการเผยแผ่พุทธธรรม 
              ส่วนสังฆกรรมต่างๆ พระองค์ยกให้สงฆ์เป็นใหญ่และมีความสำคัญแทนพระองค์ 
              ดังเช่นทรงแนะนำผู้ที่จะถวายทานแก่พระองค์ ให้ไปถวายแก่สงฆ์แทน หรือกรณีที่ทรงตั้งคณะสงฆ์วินิจฉัยอธิกรณ์ต่างๆ 
              ที่เกิดขึ้นจากปัญหาภายในคณะสงฆ์เอง หรือเรื่องราวที่ถูกร้องเรียนจากบุคคลภายนอก</font></p>
            <p align=JUSTIFY><font face="MS Sans Serif" size="3"> 
              อย่างไรเสีย การดำรงชีวิตอยู่อย่างผาสุกหรือทำหน้าที่ได้เหมาะสมในฐานะสงฆ์ 
              จะแยกส่วนจากคฤหัสถ์ มิได้ เพราะหากมองในภาพกว้าง คฤหัสถ์ไม่ได้มีหน้าที่อุปถัมภ์สงฆ์ด้วยวัตถุเท่านั้น 
              แต่ยังเป็นพลังสำคัญที่ควบคุมให้สงฆ์ดำรงตนในกรอบพระธรรมวินัยอย่างเคร่งครัดด้วย</font></p>
            <p align=JUSTIFY><font face="MS Sans Serif" size="3"> 
              ส่วนคฤหัสถ์ก็มีโอกาสที่จะได้รับฟังหลักธรรมเพื่อการดำรงชีพที่ถูกต้องเป็นสิ่งตอบแทนอย่างเท่าเทียม 
              หากบางยุคสมัย สงฆ์เองก็ให้การช่วยเหลือด้วยวัตถุต่างๆนอกเหนือจากหลักธรรมด้วยซ้ำไป</font></p>
            <p align=JUSTIFY><font face="MS Sans Serif" size="3"> 
              จะเห็นได้ว่าพลังของพุทธบริษัทที่จะรักษาสืบทอดอุดมคติและเป้าหมายสูงสุดหนึ่งเดียวทางพุทธศาสนาให้ดำรงต่อไปอย่างมั่นคง 
              ยัง ได้สร้างแรงต่อรองถึงการปรินิพพานของพระพุทธเจ้าด้วย ดังที่ทรงตั้งพระทัยว่า 
              หากพุทธบริษัทไม่แตกฉานในพระสัทธรรม ไม่อาจปฏิบัติจนสัมผัสวิมุตติธรรม 
              เผยแผ่แนะนำพุทธธรรมแก่ผู้อื่นหรือปกป้องพุทธธรรมจากการกล่าวจ้วงของผู้อื่นได้ 
              ก็จะไม่เสด็จดับขันธปรินิพพาน หรือที่ทรงย้ำว่าพุทธบริษัทคือเสาค้ำพุทธศาสนา 
              สามารถกำหนดความเจริญหรือเสื่อมของพุทธศาสนาได้ เนื่องจากพุทธศาสนาจะเสื่อมและไม่เกิดประโยชน์แก่ยุคสมัยก็ต่อเมื่อพุทธบริษัทไม่ยำเกรงในพระรัตนตรัย 
              ในสิกขาและในสมาธินั่นเอง ในเมื่อพุทธ-บริษัทยังไม่ใยดีที่จะศึกษาเรียนรู้ 
              ฝึกฝนปฏิบัติตามหลักธรรมคำสอน จะป่วยการกล่าวไปใยต่อบุคคลต่างศาสนาเล่า</font></p>
            <p align=JUSTIFY><font face="MS Sans Serif" size="3"> 
              อาจกล่าวได้ว่า ชุมชนพุทธบริษัทตั้งแต่พุทธกาล อาศัยความเมตตากรุณาเกื้อกูลกันด้วยจิตใจที่งดงามอย่างยิ่ง 
              แม้จะดูเหมือนว่าสงฆ์ (ภิกษุ)กับบริษัทที่เหลือจะแยกกันอยู่ก็ตาม(วัดกับบ้าน) 
              แต่สายสัมพันธ์ที่มั่นคงคือพระไปบิณฑบาตหรือแสดงธรรมโปรดโยม โยมใส่บาตรหรือมาช่วยงานที่วัด 
              เข้าทำนองที่ว่า ฝากบุญไว้ที่พระ ฝากธรรมะไว้ที่โยม ความสัมพันธ์ระนาบนี้ถือว่าเป็นจุดแข็งของพุทธศาสนา 
              เพราะเข้าถึงคนระดับรากหญ้าและค่อนข้างมั่นคง แม้รัฐหรือสถาบันกษัตริย์จะเกี่ยวข้องกับพุทธศาสนาอย่างสำคัญ 
              แต่ก็จัดอยู่เป็นฝ่ายคฤหัสถ์เท่านั้น ไม่ได้แยกออกมาเป็นสถาบันที่ส่งผลกระทบต่อสงฆ์มากนัก 
              ต่างกับปัจจุบันที่พุทธศาสนามีความสัมพันธ์แบบ ๓ เส้า คือ สงฆ์ ประชาชน 
              รัฐ ทำให้อำนาจอันเท่าเทียมกันในฐานะพุทธบริษัท ถูกแบ่งระดับใหม่โดยมีฐานันดรเป็นแกน 
              ซึ่งเป็นทั้งผลดีและเสียต่อการสืบทอดพุทธศาสนา</font></p>
            <p align=JUSTIFY><font face="MS Sans Serif" size="3"> 
              ยิ่งเมื่ออำนาจสงฆ์ถูกดึงเข้าสู่ส่วนกลางภายใต้การควบคุมค่อนข้างเบ็ดเสร็จของรัฐมากเพียงใด 
              ความสัมพันธ์ในชุมชนพุทธบริษัทก็ถูกทำให้เกิดความแตกแยกมากเท่านั้น 
              พุทธบริษัท เช่น พระ จะเริ่มเข้าข้างคนรวย มีอคติปฏิบัติไม่เสมอภาคระหว่างคนที่รวยมีตำแหน่งยศสูงและคนจนไร้ตำแหน่ง 
              ฝ่ายอุบาสกอุบาสิกาก็สมาทานความเชื่อผิดๆนอกพระธรรมวินัย เห็นคุณค่าเศรษฐกิจทางวัตถุมากกว่าจิตใจ 
              เชื่อคนรวยมากกว่าที่จะเชื่อคนดี ในขณะที่วัดเริ่มกลายเป็นของเจ้าอาวาสหรือกรรมการวัด 
              มากกว่าที่จะเป็นของสงฆ์และพุทธบริษัทที่อาศัยอยู่ในชุมชนรอบๆวัดเหมือนแต่ก่อน 
              หนทางหนึ่งที่จะทำให้ความเป็นชุมชนพุทธบริษัทเป็นไปตามเจตนารมณ์การจัดตั้งชุมชนสังฆะยิ่งขึ้นนั่นคือ 
              การให้ชุมชนเป็นผู้เลือกเจ้าอาวาสหรือเลือกพระที่จะมาอยู่ในการอุปถัมภ์คุ้มครอง 
              แต่ทั้งนี้ก็ยังขึ้นอยู่กับว่าชุมชนและพระต้องยึดหลักศีลธรรมและพระธรรมวินัยเป็นมาตรฐานในกิจดังกล่าวด้วย 
              มิใช่เพราะชาตินิยมหรือภูมิภาคนิยม เพราะความเป็นจริงที่เรามักลืมไปก็คือ 
              พระเป็นเพียงผู้ดูแลวัดแทนชาวบ้าน หรืออาศัยวัดชาวบ้านพักเท่านั้น 
              เมื่อถึงฤดูกาลเหมาะสม ท่านก็จะจาริกโปรดชาวบ้านเรื่อยไป ไม่เจาะจงว่าต้องอยู่ที่ใดที่หนึ่งอย่างถาวร 
              ดังนั้น ในบางท้องถิ่น เช่นภาคอีสาน จึงมีประเพณีนิมนต์พระที่จำพรรษาหรือรับกฐินเสร็จให้กลับมาจำพรรษาอีก 
              แต่ประเพณีนี้ก็เริ่มสูญหายไปเช่นกัน อันเนื่องมาจากการที่รัฐปกครองสงฆ์ 
              ตั้งพระเป็นเจ้าอาวาสเลียนแบบการปกครองฝ่ายรัฐ และดึงอำนาจการควบคุมวัดจากชุมชนมาเป็นของรัฐมากเกินไป</font></p>
            <p align=JUSTIFY><font face="MS Sans Serif" size="3"> 
              การไม่มีความเป็นธรรมในการเป็นหุ้นส่วนระหว่างพุทธบริษัทก็เป็นประเด็นหนึ่งที่ขาดการเอาใจใส่และให้ความสำคัญมายาวนาน 
              นั่นก็คือการเปิดโอกาสให้กับสามเณรร่วมคิดร่วมทำในกิจของสังฆะ แม้สามเณรจะไม่ได้ปรากฏอยู่ในฐานะพุทธบริษัทก็ตาม 
              แต่ก็ถือว่าเป็นเหล่ากอของสมณะและจะเป็นสมาชิกสังฆะในอนาคต ยิ่งกว่านั้นสามเณรยังถูกกระทำให้เป็นบุคคลชั้นสองทั้งในมุมมองของพระหรือแม้แต่ของชาวบ้าน 
              ชาวบ้านมักไม่นิยมนิมนต์สามเณรในงานพิธีต่างๆ เพราะเชื่อว่านิมนต์เณรได้บุญน้อยกว่านิมนต์พระ 
              ในแวดวงพระเองก็มักไม่ค่อยเปิดโอกาสให้สามเณรได้ทำงานหรือแสดงออกในกิจต่างๆมากนัก 
              เพราะเข้าใจไปว่าสามเณรอายุน้อย อาจจะทำไม่ได้ดีเท่าพระ ทั้งนี้อาจเป็นเพราะอคติส่วนตัว 
              ที่ตนเองเมื่อสมัยเป็นสามเณรก็ไม่เคยทำกิจกรรมใดๆ พอสามเณรรุ่นใหม่ริเริ่มทำอะไรใหม่ๆบ้างจึงรู้สึกแปลกใจและไม่มีความไว้เนื้อเชื่อใจ</font></p>
            <p align=JUSTIFY><font face="MS Sans Serif" size="3"> 
              เราจึงมักไม่เแปลกใจที่ทำไมสามเณรจึงยังอยู่ชายขอบและไม่กล้าแสดงออกเหมือนเยาวชนในแวดวงหรือศาสนาอื่นๆ 
              ซึ่งประเด็นนี้ สามเณรชาตรี ศรีจันทร์ รองประธานสามเณรสำนักเรียนบาลีวัดสร้อยทอง 
              บางซื่อ กรุงเทพฯ ได้สะท้อนว่า ผมเห็นว่า การที่สามเณรไม่กล้าแสดงออก 
              เพราะขาดพื้นที่และโอกาส พร้อมทั้งปัจจัยสนับสนุนด้านอื่นๆ อย่างเหมาะสม 
              โดยเฉพาะมุมมองสงฆ์กับความเข้าใจต่อบทบาทของสามเณรสมัยใหม่ ส่วนกิจกรรมที่ต้องทำร่วมกันในเวทีเยาวชนต่างๆไม่ว่าจะเป็นเรื่องศาสนาหรือประเด็นอื่นๆ 
              ผมคิดว่าสามเณรทำได้ แต่ควรมีการประสานงานกันให้ชัดเจนมากกว่าที่ทำกันอยู่นี้ 
              ไม่งั้นแล้ว สามเณรก็คงไปไม่ถึงไหนเหมือนที่เคยเป็นมา</font></p>
            <p align=JUSTIFY><font face="MS Sans Serif" size="3"> 
              การเปิดพื้นที่ให้กับผู้หญิงโดยเฉพาะแม่ชี ก็เป็นประเด็นร้อนมายาวนาน 
              และยังไม่เป็นที่สรุปว่าจะมีการปฏิบัติระหว่างกันในฐานะนักบวชอย่างไร 
              แต่นั่นก็เป็นเรื่องวัตรปฏิบัติเท่านั้น ซึ่งมักจะขึ้นอยู่กับความเชื่อและประเพณีท้องถิ่นเป็นหลัก 
              ทั้งนี้หาใช่ว่าแม่ชีไม่ได้มีพัฒนาการแต่อย่างใด เพราะเมื่อมองถึงกิจกรรมด้านการพัฒนาและการเข้าถึงชุมชนแล้ว 
              ผลงานแม่ชีก็มีปรากฏชัดมากมาย ไม่ว่าจะเป็นการทำงานเพื่อสังคมดังกรณีสำนักเสถียรธรรมสถาน 
              การจัดการศึกษาของมหาปชาบดีเถรีวิทยาลัยนครราชสีมา หรือการให้การสงเคราะห์แบบต่างๆแห่งสถาบันแม่ชีไทยสุรินทร์หรือที่อำเภอปากท่อจังหวัดราชบุรี 
              เป็นต้น อย่างไรก็ตาม ผลที่ปรากฏก็ยังคงเป็นการทำงานแบบแยกส่วน</font></p>
            <p align=JUSTIFY><font face="MS Sans Serif" size="3"> 
              ใครทำอะไรได้ก็ทำไปและมีผลงานเป็นของตัวเอง แต่เมื่อมองดูภาพรวมแล้ว 
              ทำให้เห็นว่าการประสานร่วมมือระหว่างพุทธบริษัทอย่างแท้จริงยังคงบกพร่องอยู่ 
              ซึ่งเป็นโจทย์สำคัญที่พุทธบริษัททั้งปวงจะได้ช่วยกันหาคำตอบในฐานะส่วนหนึ่งของพุทธบริษัทในบริบทสังคมสมัยใหม่ 
              หาไม่แล้วชุมชนพุทธบริษัทอาจล่มสลาย กลายเป็นปัจเจกบริษัทนิยมได้</font></p>
            <p align=JUSTIFY></p>
            <p align=JUSTIFY>******************</p>
            <div align="left"> 
              <p align=JUSTIFY><font face="MS Sans Serif" size="3">ที่มา : <a href="../../www.manager.co.th/Dhamma/ViewNews_63A8F538.htm" target="_blank">โดย 
                ผู้จัดการออนไลน์ 29 มิถุนายน 2547 10:18 น. </a><br>
                </font></p>
              <p align=JUSTIFY><font face="MS Sans Serif" size="3"> </font></p>
              <font face="MS Sans Serif" size="3"><a href="index.html">กลับไปหน้า 
              Web วัดท่าไทร</a><br>
              <a href="../../www.rakdee.net/pak16/index.htm">ไป Web สำนักงานเจ้าคณะภาค 
              ๑๖<br>
              </a><a href="comcenter1.html">ไป Web ศูนย์ฝึกอบรมคอมพิวเตอร์วัดท่าไทร</a></font></div>
            </td>
        </tr>
        <tr>
          <td>
            <div align="center"><a href="index.html"><img src="tem/icon_home.jpeg" width="55" height="47" border="0"></a></div>
          </td>
        </tr>
      </table>
      
    </td>
  </tr>
  <tr>
    <td>&nbsp;</td>
  </tr>
</table>
<p align="CENTER">&nbsp; </p>
</body>

<!-- Mirrored from www.songpak16.com/aticle/chumchon_budh.html by HTTrack Website Copier/3.x [XR&CO'2005], Fri, 06 Aug 2010 21:27:46 GMT -->
</html>
