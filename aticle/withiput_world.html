<html>

<!-- Mirrored from www.songpak16.com/aticle/withiput_world.html by HTTrack Website Copier/3.x [XR&CO'2005], Fri, 06 Aug 2010 21:28:54 GMT -->
<head>
<title>วิถีแห่งพุทธะ สู่สังคมความเป็นหนึ่งเดียวกัน</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" background="pic/bg1.jpg" link="#0000FF" vlink="#FF00FF" alink="#FF0000">
<table width="94%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top" height="2581"> 
      <table width="95%" border="0" cellpadding="0" cellspacing="0" align="center">
        <tr>
          <td height="2"><font face="MS Sans Serif" size="6" color="#FF0000">วิถีแห่งพุทธะ 
            สู่สังคมความเป็นหนึ่งเดียวกัน</font><font face="MS Sans Serif" size="6" color="#0000FF"><br>
            </font><font face="MS Sans Serif" size="2" color="#000000">คอลัมน์ 
            จิตวิวัฒน์ โดย ประสาน ต่างใจ แผนงานพัฒนาจิตเพื่อสุขภาพ มูลนิธิสดศรี-สฤษดิ์วงศ์ 
            <br>
            สนับสนุนโดย สำนักงานกองทุนสนับสนุนการสร้างเสริมสุขภาพ(สสส.) NewConsciousness@thainhf.org</font><font face="MS Sans Serif" size="6" color="#0000FF"><br>
            </font> 
            <hr>
          </td>
        </tr>
        <tr>
          <td height="2332" valign="top"> 
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;วาระเร่งด่วนข้อหนึ่งของอียู(European 
              Union) เพื่อการประชุมจี-8 ที่จะมีขึ้นในสกอตแลนด์ เร็วๆ นี้ เป็นเรื่องความช่วยเหลือทางการเงินแก่ชาวโลกที่ยากไร้ 
              หิวโหย และกำลังจะอดตาย </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3"><IMG 
                        height=168 
                        src="pic/children20.jpg" 
                        width=220 align=left 
                        border=0> &nbsp;&nbsp;&nbsp;&nbsp;&nbsp;&nbsp;&nbsp;&nbsp;โดยประเทศร่ำรวยมากๆ 
              ของยุโรป (15 ประเทศ)-เพื่อให้เป็นไปตามเจตนารมณ์ของสหประชาชาติที่จะลด 
              &quot;คนไม่มีจะกินจริงๆ ของโลก&quot; ให้ลดลงครึ่งหนึ่งในปี 2010-ตกลงที่จะบริจาครายได้ 
              0.51 เปอร์เซ็นต์ของผลผลิตรวมของประเทศตนมาลงขันร่วมกัน ส่วนชาติที่ไม่รวยนักของยุโรป(10 
              ชาติ) ส่วนมากอยู่ในยุโรปตะวันออก ก็เต็มใจที่จะบริจาครายได้ของตน 
              0.17 เปอร์เซ็นต์เข้าไปสมทบ </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;คาดว่าเงินช่วยเหลือจำนวนนี้จะมีประมาณ 
              80 พันล้านเหรียญต่อปี ซึ่งเป็นสองเท่าของเงินประจำปีที่เคยบริจาคกัน 
              </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ทั้งหมดนี้ 
              นัยว่าสหภาพยุโรปต้องการตัดนิ้วก้อยของตัวเองเพื่อประชดประเทศยักษ์ใหญ่ที่ร่ำรวยที่สุด 
              และรองๆ ลงมา ที่สัญญาลมปากว่าจะช่วย แต่ไม่ช่วยตามที่สัญญาไว้ ให้รู้สึกละอายแก่ใจตนเองบ้าง 
              ทั้งๆ ที่ความร่ำรวยทุกบาททุกสตางค์ของประเทศเหล่านั้น ต่างก็ได้มาจาก 
              &quot;โอกาสที่ดีกว่าของชาวตะวันตก&quot; การถลุงทรัพยากรธรรมชาติที่เป็นของมนุษย์โลกทุกๆ 
              คน ภายใต้หลักเกณฑ์กติกาหรือกฎหมาย &quot;มัดมือชก&quot; -ที่ก็ต้องเป็นเช่นนั้นอยู่แล้ว-ที่ต่อมาได้สร้างปัญหาระดับโลกและก่อมหาวิกฤตที่เราก่อนนี้ไม่เคยเห็นกัน 
              แต่ทุกวันนี้กลับมีถี่กระชั้นจนน่ากลัว ทำให้วลีต่างๆ เหล่านี้หลุดออกมา 
              เช่น &quot;หากเราไม่ช่วยกันเสียแต่วันนี้แล้ว มนุษย์โลกทั้งหมดรวมทั้งเราที่อยู่ในประเทศที่ร่ำรวยด้วย-ที่คิดว่าตัวเองไม่เกี่ยว-ก็ต้องพลอยล่มสลายฉิบหายไปด้วย&quot;</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ความยากจนด้อยโอกาสแบบนี้ได้ปรากฏในข่าวของบีบีซีเวิลด์ปลายเดือนพฤษภาคม 
              เมื่อเจ้าหน้าที่ระดับสูงของบังกลาเทศออกมาพูดว่า &quot;ไม่กี่วันจากนี้ 
              พื้นที่ลุ่มต่ำของประเทศที่มีความสูงกว่าระดับน้ำทะเลเพียง 0.45 เมตรจะต้องถูกน้ำท่วมอย่างถาวร 
              คน 20 ล้านคนต้องอพยพไปอยู่ที่อื่นอย่างแน่นอน </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;คนที่แสนจะยากจนมาตั้งแต่ไหนแต่ไรของเรา-มีก็น้อยใช้ก็น้อยมาตลอดแม้ในวันนี้-ที่ใช้ก็แต่พลังงานธรรมชาติ 
              ใช้ฟืนสำหรับหุงข้าว และใช้เทียนไขให้ความสว่างในตอนกลางคืน ทำไม? 
              เราที่ไม่ได้ทำร้ายธรรมชาติเลยจึงต้องรับเคราะห์แทนประเทศที่ร่ำรวยและทำร้ายธรรมชาติด้วย?&quot;</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font> 
              <font face="MS Sans Serif" size="3">ผู้อ่านแทบทุกคนคงต้องเคยได้อ่าน 
              หรือได้ยินคำพูดของ เอ็ดการ์ มิตเชลล์ นักบินอวกาศที่ไปเหยียบดวงจันทร์เมื่อต้นทศวรรษ 
              1970 ที่ผู้เขียนเองเคยเอามาเขียนเล่าไว้เมื่อ 8 ปีก่อน (เรื่อง &quot;โลก-บ้านของเรา&quot; 
              ที่เอามาจากหนังสือ The Way of the Explorer, 1996) </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เอ็ดการ์ 
              มิตเชลล์ ผู้รับประสบการณ์ความรู้สีก &quot;ความเป็นหนึ่งเดียวกันกับทุกสิ่ง&quot; 
              เมื่อเขามองเห็นโลกที่ล่องลอยท่ามกลางความมืดของห้วงอวกาศ จากหน้าต่างแค็ปซูลอวกาศ-โลกสีน้ำเงินที่ห่อหุ้มด้วยปุยเมฆสีขาวบริสุทธิ์ 
              ความเป็นหนึ่งเดียวกันของทั้งหมดที่ยังความสงบ ปีติ และความอิ่มเอิบใจอย่างบอกไม่ถูกให้กับตัวเขา 
              </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>&quot;ไม่เห็นมีเส้นหรือขอบเขตที่แยกแบ่งโลกแบ่งเราและสรรพสิ่งทั้งหลายให้แยกออกจากกันเลย&quot;</b> 
              </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่ทำไม? 
              มนุษย์ที่ &quot;ประเสริฐ&quot; กลับทำตรงกันข้ามกับธรรมชาติทุกอย่าง? 
              หรือนั่นคือกำหนดการที่เราทั้งผองต้องเรียนรู้? รู้ว่าคน-กับมวลชีวิต-มีความเท่าเทียมกัน</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;นานเป็นทศวรรษๆ 
              ก่อนหน้านั้น นักคิดนักเขียนหลายคนทั่วทั้งโลก ต่างก็คิดไปทางแนวทางนั้น 
              รวมทั้งผู้เขียนด้วย ดังได้พูดได้เขียนมาตลอดเวลาร่วม 15 ปี ถึงความเป็นไปได้ของสภาวะล่มสลายระดับโลก(mass 
              extinction) ที่เกิดจากอวิชชาและความโลภ กับเศรษฐกิจการตลาดเสรีที่ทำร้ายธรรมชาติจนเกินความสามารถที่จะสนองตอบได้ 
              เพราะเราได้ทำลายไปจนไกลเกิน ที่ไม่ว่าอย่างไร วันนี้ มันได้สายไปเสียแล้วที่จะทำให้ธรรมชาติ-ทั้งฟิสิโอสเฟียร์และไบโอสเฟียร์-กลับไปเป็นเช่นเดิมก่อนหน้ายุคพัฒนาอุตสาหกรรม 
              หรือที่เรียกๆ กันว่าการพัฒนาที่ยั่งยืนได้อีก ไม่ว่าด้วยความคิดที่ฉลาดปราดเปรื่องของใครและอย่างไร 
              </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ดังนั้น 
              ทุกวันนี้ แม้เราบางคนจะมองเห็นและเปลี่ยนแปลงบ้าง แต่ในภาพรวม เราคงไม่สามารถปกป้องคุ้มครองสังคมโลกส่วนใหญ่เอาไว้ต่อไปได้ 
              เราส่วนใหญ่ที่ไม่รู้ตัว จึงเหมือนนั่งรอนอนคอยภัยธรรมชาติ ที่สุดจะยิ่งใหญ่ชนิดต่างๆ 
              ที่จะโหมกระหน่ำหวลกลับมาทำร้ายเรา ภัยธรรมชาติ-ที่โดยแทบไม่ยกเว้น-ไม่ได้มีต้นเหตุจากธรรมชาติ 
              หากแต่เป็นผลของการพัฒนาและเทคโนโลยีสนองความอยากของเราทั้งนั้น ภัยพิบัติที่จะทำให้คลื่นยักษ์สึนามิกลายเป็นเรื่องเด็กเล่น 
              เป็นต้นว่า ไข้หวัดนกหรืออุกกาบาตที่ตกลงมาชนโลก ตอนนั้น-แม้จะรู้ตัวว่าเราแยกกันไม่ได้-ก็สายเกิน</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แต่นั่นไม่ได้หมายความว่า 
              เราที่รู้แล้วและที่ห่วงใยโลกและมนุษยชาติ จะนั่งรอความหายนะอยู่เฉยๆ 
              วิถีแห่งพุทธะเป็นหนึ่งของความไม่อยู่เฉยนั้น</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;เมื่อประมาณหนึ่งปีเศษๆ 
              มาแล้ว ผู้เขียนได้เขียนเรื่อง &quot;วิถีแห่งพุทธะกับการปฏิวัติการศึกษาโลก&quot; 
              โดยมีเนื้อหาสาระบางส่วน ดังนี้</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;...มนุษย์เราทุกคนและสังคมมนุษย์ทุกสังคมต่างมีวิวัฒนาการทางจิตมาตลอด...และจะมีสูงกว่านี้...พระพุทธเจ้าถึงได้บอกว่า 
              ต่อไปมนุษย์ทุกคนจะต้องได้นิพพาน ซึ่งเหตุผลที่พระองค์ให้ไว้มีว่าเพราะมนุษย์เราก็มีหน้าที่ที่สูงส่งไปกว่านี้เช่นเดียวกัน 
              นั่นคือนอกเหนือจากการเรียนรู้ธรรมะและความจริงแท้มากขึ้นแล้ว เรายังจะต้องเรียนรู้การดูแลรักษาและจรรโลงไว้ซึ่งมวลชีวภาพอันหลากหลายให้ดำรงอยู่ร่วมกันอย่างสมภาพ 
              สมดุล...พอเพียง พอดีและยั่งยืน</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;...ระบบการศึกษาที่จะทำให้เราเรียนรู้หน้าที่ได้ทั้งหมดดังที่กล่าวมานั้น 
              จึงครอบคลุมกว้างกว่าประเด็นของกาย...หรือตัวตน ตัวกูของกู...สังคมกูประเทศกู...หากต้องครอบคลุมเรื่องของจิตและจิตวิญญาณที่ร้อยรวมทั้งหมดไว้เป็นหนึ่งเดียวกันด้วย 
              นั่นคือระบบการศึกษาจะต้องเตรียมพร้อมให้เราเรียนรู้หน้าที่ทั้งหลายที่เราต้องกระทำ 
              อันดับแรก เราต้องเรียนรู้ตัวเองและเรียนรู้โลกกายภาพรอบๆ ตัวที่บ้าน...ที่อบอวลด้วยวัฒนธรรมและพิธีกรรมของศาสนา</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;อันดับต่อมา 
              เราเรียนรู้สังคม ความสัมพันธ์และหน้าที่ของเราต่อสังคม ที่ไล่ขึ้นไปตามลำดับ...เรียนรู้การทำมาหากินหาอาชีพหาเงิน 
              เพื่อการอยู่รอดของตนเองเท่านั้น...นั่นคือการศึกษาในระบบที่เรียนที่โรงเรียน 
              ที่เรา-จากนั้น-คิดว่ากูรู้หมดแล้ว และเปลี่ยนแปลงไม่ได้ ที่ไม่จริงเลย 
              จริงๆ แล้วเรายังมีหน้าที่ที่สูงส่งยิ่งกว่านั้น คือเรายังมีหน้าที่...เนื้อในบางอย่างที่บางทีทำให้(ความรู้สึกต่อหน้าที่) 
              มาโดยไม่รู้ตัว...ไม่ได้คิด...นั่นคือหน้าที่ดูแลมนุษย์ด้วยกันเองให้อยู่รอด(ดังที่เป็นหน้าที่หลักของสหประชาชาติกับยุโรปที่ยกเป็นตัวอย่างข้างบน) 
              รวมทั้งการอยู่รอดของมวลชีวภาพและสิ่งแวดล้อมอันหลากหลาย...ประเด็นทางจิตที่เคยเป็นหน้าที่ของสงฆ์ 
              และเรียนกันที่วัด แต่เมื่อโลกแคบลง และเมื่อประชาชนมากขึ้นอย่างรวดเร็ว 
              ทำให้มีการแยกวัดจากบ้านจากโรงเรียน การเรียนรู้และฝึกฝนในด้านของจิตและจิตวิญญาณจึงหายไปทั้งแผง..</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b><font color="#990033">&quot;ระบบการศึกษารูปแบบใหม่ 
              ที่เรียกว่าโรงเรียนวิถีพุทธนั้น เพิ่งเริ่มมีขึ้นไม่กี่โรงเรียน เมื่อไม่นานมานี้เอง 
              แต่ได้แพร่สะพัดอย่างรวดเร็ว...เพิ่มเป็น 12,000 โรงเรียนในปัจจุบัน(คาดว่าขณะนี้อาจมีร่วม 
              30,000 โรงเรียนแล้ว)</font></b> </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3" color="#990033">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>&quot;ที่...หากคิดว่าโรงเรียนวิถีพุทธคือการปฏิวัติหรือวิวัฒน์การศึกษาระดับมูลฐานของระบบที่บ้านเรา 
              โดยเน้นจิตใจและจิตวิญญาณเพิ่มเติมขึ้นมาจากการศึกษาเพื่อเรียนรู้โลก 
              ตัวเอง กับเรียนรู้ความสัมพันธ์ระหว่างตัวเองกับโลก...แต่นั่นไม่พออย่างแน่นอน 
              หากว่าเราพิจารณาจากทางรอดของเผ่าพันธุ์ทั้งหมด-เราคงอยู่ไม่รอด หากเราในที่อื่นๆ 
              อยู่ไม่รอด...เราจึงต้องมีการศึกษารูปแบบที่ใหญ่กว่าวิถีพุทธขึ้นมา 
              หรือที่ผู้เขียนอยากเสนอ มีรูปแบบของการศึกษา &quot;วิถีแห่งพุทธะ&quot; 
              ขึ้น มาเพื่อให้ครอบคลุมเราทั้งเผ่าพันธุ์...ทำให้มันเป็นระบบการศึกษาของโลก...&quot;</b></font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3" color="#990033">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3"><b><font color="#990033">นั่นคือเนื้อหาสาระที่ผู้เขียนขอนำเสนอ 
              เพราะว่าชีวิตทุกชีวิตโดยความหมายล้วนมีความสำคัญอยู่ที่เราแยกจากกันไม่ได้ 
              นั่นคือหน้าที่อันศักดิ์สิทธิ์ที่เราส่วนใหญ่ไม่ได้เอามาคิด ที่สำคัญคือ 
              วิถีแห่งพุทธะคือเส้นทางนั้น เส้นทางการปฏิบัติที่นำสู่วิวัฒนาการของจิตวิญญาณ 
              นำสู่ปัญญารู้รอบและรู้หน้าที่ของเรา โดยมีวิธีและรูปแบบการปฏิบัติจิตที่มีเป้าหมายอันสากล 
              ที่ทุกๆ ศาสนาก็มีการปฏิบัติกันอยู่แล้ว (คำว่าพุทธะนั้นท่านพุทธทาสภิกขุ 
              แปลว่า ผู้รู้ความจริงแท้ หรือผู้รู้ ผู้ตื่น ผู้เบิกบาน)</font></b> 
              </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ส่วนคาร์ล 
              จุง ใช้คำพุทธะว่า all good Buddhahood ในความหมายเดียวกันกับสัทธรรมความจริงแท้ 
              หรือสุญตา(ดู Psychological Commentary ของหนังสือ Tibetan Book of 
              the Dead, 1927) </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สําหรับความเห็นส่วนตัวนั้น 
              ผู้เขียนคิดว่าทุกศาสนาสอนการปฏิบัติโดยเน้นที่สองระดับ </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>คือ 
              หนึ่ง การปฏิบัติตน(อันเป็นการปฏิบัติกาย)</b> โดยเส้นทางภายนอกเป็นส่วนใหญ่-และจิตใจ-เพื่อการดำรงชีวิตร่วมกันในสังคม 
              โดยเน้นที่ศีลธรรม จริยธรรม ความดีงาม(righteous path) </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>กับ 
              สอง การปฏิบัติจิตที่ละเอียดกว่าระดับที่หนึ่ง หรือการปฏิบัติสมาธิ 
              </b>โดยเส้นทางภายในสู่วิวัฒนาการแห่งจิตวิญญาณ(spiritual path) สู่สภาวะผ่านตัวตน(transcendence) 
              กระทั่งหลุดพ้น(enlightenment) </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;การปฏิบัติระดับที่หนึ่งนั้น 
              คือการปฏิบัติศาสนา(secular religion) ที่มักมีพิธีกรรมชี้นำ ดังที่ปฏิบัติกันในโรงเรียนวัด 
              คอนแวนต์ ปอเนาะ มาแต่ไหนแต่ไร เป็นสิ่งที่ดีงามดังได้กล่าวไปแล้วก็จริง 
              แต่ยังมีสองสิ่งประกอบเป็นเนื้อในที่ชี้บ่งอัตตาตัวตน(ที่เรามีหน้าที่ต้องเรียน 
              รู้ และผ่านพ้น) คือ หนึ่ง วัฒนธรรมแยกส่วน ที่เน้นตัวกูของกูให้กับเด็ก 
              กับ สอง เน้นความศรัทธาและการบูชาปวารณาตัวศาสนนิยม </font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ดังนั้น 
              เองท่านทะไล ลามะ ถึงได้พูดว่า &quot;...โลกได้วิวัฒนาการผ่านมาพอสมควรแล้วที่เราในศาสนาต่างๆ 
              ควรเลิกความพยายามที่จะดึงคนที่นับถือศาสนาอื่นให้หันมานับถือศาสนาตน 
              โดยเฉพาะหันมานับถือพุทธศาสนาสายทิเบต อาตมาไม่ต้องการเอาหัวแกะมาต่อกับจามรี...เรื่องของจิตวิญญาณและการหลุดพ้นนั้นเป็นเรื่องของมนุษย์ทุกคน 
              และการเข้าถึงภาวะผ่านพ้นตัวตน(transcendence) ก็มีปฏิบัติในทุกๆ ศาสนา&quot; 
              (จาก Destructive Emotions, 2000)</font></p>
            <p align=JUSTIFY> </p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b><font color="#990000">นั่นยิ่งเป็นการชี้บ่งว่า-วิถีแห่งพุทธะ 
              มีความสำคัญต่อการปฏิวัติระบบการศึกษาโลกเพื่อความเป็นหนึ่งเดียวกัน 
              มีความเร่งด่วนยิ่งขึ้นอย่างไร</font></b></font></p>
            <p align=JUSTIFY></p>
            <p align=JUSTIFY><font face="MS Sans Serif" size="3"><br>
              </font></p>
            <p align=justify><font face="MS Sans Serif" size="3"><a href="../../www.matichon.co.th/matichon/matichon_detail_CB8B4830.php" target="_blank"><img src="pic/logo_matichon.gif" width="208" height="70" border="0"></a><br>
              ที่มา : <a href="../../www.matichon.co.th/matichon/matichon_detail_CB8B4830.php" target="_blank">นสพ.มติชนรายวัน 
              วันที่ 18 มิถุนายน พ.ศ. 2548 ปีที่ 28 ฉบับที่ 9961 หน้า 9</a><br>
              ภาพประกอบทางอินเทอร์เน็ต</font></p>
            </td>
        </tr>
        <tr>
          <td valign="top"> 
            <p align=center><a href="index.html"><img src="pic/icon_home.jpg" width="55" height="47" border="0"></a></p>
            <p align="left"><a href="../../www.watthasai.com/index.htm">วัดท่าไทร</a><br>
              <a href="../index.html">สำนักงานเจ้าคณะภาค ๑๖</a><br>
              <a href="../../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
              <a href="../../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
              </a><br>
              <a href="../../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
              </a><br>
              <a href="../../www.cpasurat.com/index.htm">ศูนย์ประสานงานสมาคมป้องกันภัยจังหวัดสุราษฎร์ธานี 
              </a></p>
              
          </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
</body>

<!-- Mirrored from www.songpak16.com/aticle/withiput_world.html by HTTrack Website Copier/3.x [XR&CO'2005], Fri, 06 Aug 2010 21:28:54 GMT -->
</html>
