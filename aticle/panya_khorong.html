<html>

<!-- Mirrored from www.songpak16.com/aticle/panya_khorong.html by HTTrack Website Copier/3.x [XR&CO'2005], Fri, 06 Aug 2010 21:29:08 GMT -->
<head>
<title>พระนักเทศน์&quot;พ่อปัญญา&quot;ชี้ปัญหาสังคม</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body text="#0000FF" link="#0000FF" alink="#FF0000" vlink="#9900CC" background="pic/22402.gif">
<table width="93%" border="0" align="center" cellpadding="0" cellspacing="0">
  <tr>
    <td>&nbsp;</td>
  </tr>
  <tr>
    <td valign="top" height="3769"> 
      <table width="93%" border="0" cellpadding="0" cellspacing="0" align="center">
        <tr>
          <td height="19"> 
            <p align=JUSTIFY><font face="MS Sans Serif" size="6" color="#FF0000">พระนักเทศน์&quot;พ่อปัญญา&quot;ชี้ปัญหาสังคม<br>
              เน้นความเจริญทางวัตถุ-แต่ไม่พัฒนาจิต</font></p>
            <hr>
          </td>
        </tr>
        <tr>
          <td>
             
            <p align=justify><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font><font face="MS Sans Serif" size="3">ผู้สื่อข่าวรายงานว่า 
              เมื่อวันที่ 9 พ.ค.ที่ผ่านมา ณ ศูนย์ประชุมสหประชาชาติ ถนนราชดำเนินนอก 
              ในการประชุมผู้นำชาวพุทธนานาชาติ ครั้งที่ 3 พระพรหมมังคลาจารย์ (ปัญญานันทภิกขุ) 
              เจ้าอาวาสวัดชลประทานรังสฤษฏ์ จ.นนทบุรี กล่าวสุนทรพจน์ว่า ในหลายประเทศมีภาษาพูดและวัฒนธรรมที่ไม่เหมือนกัน 
              แต่มีจิตใจเป็นอันหนึ่งอันเดียวกันที่จะมาร่วมการประชุมผู้นำชาวพุทธนานาชาติ 
              เพื่อวางแผนต่อสู้กับความชั่วร้ายที่อยู่บนโลกนี้ ทั้งความวุ่นวาย 
              สับสน ซึ่งในประเทศใหญ่ๆ หรืออารยประเทศที่มีความเจริญทางด้านวัตถุ 
              แต่สภาพจิตใจยังไม่ได้รับการพัฒนาเท่าที่ควร ทำให้เกิดปัญหาต่างๆ ที่มีให้เห็นกันอยู่ทุกวันนี้ 
              เช่น การฆ่าตัวตาย การข่มขืนลามกอนาจาร การฆ่าฟัน เป็นต้น ปัญหาต่างๆ 
              เหล่านี้ เกิดจากผู้คนยังไม่เข้าใจในหลักธรรมทางศาสนาของแต่ละศาสนาอย่างแท้จริง 
              </font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;พระพรหมมังคลาจารย์กล่าวต่อว่า 
              ทุกวันนี้ ผู้คนยังใช้หลักทางพระพุทธศาสนาในทางที่ผิด นับถือเพียงแค่ร่างกายแต่จิตใจนั้นไม่ได้นำมาปฏิบัติ 
              ซึ่งถ้าบุคคลยังมีความเห็นแก่ตัวยึดมั่นถือมั่นว่าของตนดีอย่างนั้นดีอย่างนี้แล้วของผู้อื่นไม่ดี 
              ย่อมจะทำให้เกิดปัญหา ดังจะเห็นได้จากโลกทุกวันนี้การแก้ปัญหาต่างๆ 
              ของผู้คน ไม่ได้แก้ปัญหาด้วยภาษาธรรมะ แต่แก้ปัญหาด้วยภาษาหมัดมวย 
              ดังนั้น เหล่าชาวพุทธจะต้องหันมาใช้หลัก เวรย่อมระงับด้วยการไม่จองเวร 
              โดยใช้หลักอหิงสา คือความไม่เบียดเบียนผู้อื่น ถือเป็นคุณธรรมสูงสุดที่ทุกคนควรมีมาแก้ปัญหาต่างๆ 
              จะทำให้สังคมมีความสงบสุขมากยิ่งขึ้น ทั้งนี้ ชาวพุทธควรที่ร่วมกันคิดว่าจะทำอย่างไร 
              จะทำให้ผู้คนสามารถใช้หลักธรรม 3 ประการ ได้แก่ อนิจจัง ทุกขัง อนัตตา 
              ได้อย่างถูกต้องและเข้าใจอย่างถ่องแท้ว่าทุกอย่างบนโลกมันไม่เที่ยงและไม่ใช่ของคนหนึ่งคนใดเลย 
              เพื่อให้สังคมโลกดีกว่านี้ อยู่ได้อย่างสนุก โดยใช้หลักธรรมของสมเด็จพระสัมมาสัมพุทธเจ้าเป็นหลักในการดำเนินชีวิต</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;ขอให้พระสงฆ์ทั้งนิกายเถรวาท 
              มหายาน และวัชรยาน อย่ายึดติดในนิกายให้ถือว่าเป็นชาวพุทธด้วยกัน เป็นผู้รู้ 
              ผู้ตื่น ผู้เบิกบาน ที่จะช่วยกันนำพาหลักธรรมทางพระพุทธศาสนาสู่มวลมนุษยชาติและควรที่จะอบรมหลักธรรมทางพระพุทธศาสนาให้กับเด็กและเยาวชนตั้งแต่วัยเยาว์ 
              อย่าให้ถือตนว่าเราเป็นอย่างนั้น เราดีอย่างนี้ ต้องสอนให้เขารู้จักคำว่า 
              ไม่มีเขา ไม่มีเรา นอกจากนี้ยังอยากจะฝากเหล่าพระสงฆ์ว่า อย่านำไสยศาสตร์มาเกี่ยวเนื่องกับพระพุทธศาสนา 
              เพราะจะทำให้คนงมงาย ดังนั้น พระภิกษุควรอย่านำเรื่องไสยศาสตร์มาเป็นเครื่องชักนำศรัทธาของประชาชนควรที่จะนำหลักธรรมที่ถูกต้องของพระพุทธเจ้ามาสอนดีกว่า&quot; 
              พระพรหมมังคลาจารย์ กล่าว</font></p>
            <p align=JUSTIFY><font face="MS Sans Serif" size="3">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ด้านพระธรรมโกศาจารย์ 
              อธิการบดีมหาวิทยาลัยมหาจุฬาลงกรณราชวิทยาลัย (มจร.) เปิดเผยว่า ผู้แทนภิกษุณีจากเกาหลีใต้ได้เสนอต่อที่ประชุม 
              กรณีที่ภิกษุณีได้เข้าไปมีบทบาทในการเข้าไปช่วยเหลือตามหน่วยงานต่างๆ 
              ในปัจจุบัน อาทิ โรงพยาบาล โรงเรียน สถานสงเคราะห์ ดังนั้น จึงมีความประสงค์ให้ที่ประชุมมหาเถรสมาคม 
              และพระเถระที่เข้าร่วมการประชุมในครั้งนี้ได้ให้โอกาสภิกษุณีมีส่วนช่วยเหลือและร่วมเผยแผ่พระพุทธศาสนามากขึ้นด้วย 
              ส่วน Mr.Egil Lothe ประธานสมาคมพุทธศาสนาแห่งประเทศนอร์เวย์ เสนอมาว่า 
              ควรจัดพิมพ์หนังสือหลักธรรมดีๆ ของพระพุทธเจ้าที่น่าสนใจ มาเผยแผ่ตามโรงแรมและโรงเรียนต่างๆ 
              รวมทั้งสร้างหลักสูตร และครูทางพระพุทธศาสนา เพื่อมาเป็นกำลังเสริมในการเผยแผ่หลักธรรมในสถาบันการศึกษา 
              นอกจากนี้ควรเสริมการเผยแผ่หลักธรรมในเรือนจำเพิ่มขึ้นด้วย เพื่อที่จะช่วยกล่อมเกลาจิตใจบุคคลดังกล่าวให้กลับมาเป็นคนดีสู่สังคมต่อไป 
              </font></p>
            <p align=JUSTIFY><font face="MS Sans Serif" size="3"> ที่มา : <a href="../../www.matichon.co.th/khaosod/khaosod_detail_A8B0D106.php">นสพ.ข่าวสด 
              วันที่ 16 พฤษภาคม พ.ศ. 2549 ปีที่ 16 ฉบับที่ 5647 หน้า 29</a></font></p>
            <p align=justify><br>
            </p>
             </td>
        </tr>
        <tr>
          <td height="70"> 
            <p align=justify><font face="MS Sans Serif" size="3">ที่มา: วารสาร 
              &quot;ดอกหญ้า&quot; อันดับที่ ๘๙ หน้า ๓-๑๒ คอลัมน์ &quot;รอบบ้านรอบตัว&quot; 
              </font></p>
            <p align=center><a href="index.html"><img src="pic/icon_home.jpg" width="55" height="47" border="0"></a></p>
            <p align="left"><a href="../../www.watthasai.com/index.htm">วัดท่าไทร</a><br>
              <a href="../index.html">สำนักงานเจ้าคณะภาค ๑๖</a><br>
              <a href="../../www.songsurat.th.gs/index.htm">สำนักงานเจ้าคณะจังหวัดสุราษฎร์ธานี</a><br>
              <a href="../../www.rakdee.net/index.htm">ศูนย์พัฒนาคุณธรรมภาคใต้(สุราษฎร์ธานี) 
              </a><br>
              <a href="../../www.budhsurat.th.gs/index.htm">สำนักงานพระพุทธศาสนาจังหวัดสุราษฎร์ธานี 
              </a><br>
              <a href="../../www.cpasurat.com/index.htm">ศูนย์ประสานงานสมาคมป้องกันภัยจังหวัดสุราษฎร์ธานี</a></p>
             </td>
        </tr>
      </table>
    </td>
  </tr>
  <tr>
    <td>&nbsp;</td>
  </tr>
</table>
 <p align=justify>&nbsp;</p></body>

<!-- Mirrored from www.songpak16.com/aticle/panya_khorong.html by HTTrack Website Copier/3.x [XR&CO'2005], Fri, 06 Aug 2010 21:29:08 GMT -->
</html>
